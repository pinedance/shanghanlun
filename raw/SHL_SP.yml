# ※수준기호 : 목차와 본문과 차이가 있음。
# {: } : 윗 여백 원문
# <small>（ ）</small> : 작은글자 및 처방
##  <small>（嵌註:。。。）</small> : 감주(동그라미 속에 註)
##  {:(旁書)。。。} : 방서(본문 옆의 작은 글자)
##   ★ : 입력 불가 한자， 인쇄 흐림으로 안보이는 한자
## ≪≫ : 네모 처리 되어 있는 한자들 예) 註， 經， 例 등 ==> {□=*經}으로 처리함。
## 康平傷寒論 修琴堂藏版(경희대 도서관 소장본=대총경절이 진여인선생에게 보내준 책임。진여인은 누군지 모르겠음。)
## 이정현 서문과 범례만 번역함
## 발문은 일본어라서 박선생님께。。
- NOO: AA
  TXT: 康平傷寒論

- NOO: XX
  TXT: 漢長沙守南陽張機著{:宋本，有'漢張仲景述'五字，成本，亦有'漢長沙守張仲景著'八字，共無'漢長沙守南陽張機著'九字。}

- NOO: XX
  TXT: 晋大醫令王叔和撰次

- NOO: OO
  TXT: 序

- NOO: ZZ
  TXT: 大塚敬節君，將刻康平傷寒論，來需予序，予以不解毉事辭之。君不聽曰:僕豈以搗藥之小技，擬於翁者乎。嚮者，僕獲是書，頗喜其古純，{仍探究之出䖏，知爲利根川氏故物，就復討尋副本，:미상} 而蒐輯古今之註疏，合攷對觀，辨其異同，試諸診按，驗諸調藥，傷寒一千餘年之疑處，不復迎刃而解。僕刻是書，固非有他，只在明其本而已。

- NOO: ZZ
  TXT: 予曰:韙矣，君之愼詳精刻，一至于此乎，雲霧四散，洞中道通，乃可以往也。予聞之，張氏漢代毉宗，{剖折諸山九十六流之玄秘，:정확한 뜻을 모르겠음} 集成毉方藥術之大則，{就中:미상}仲景，神識周炤，名聲大顯，其子弟普湖江，然時尙重巫覡，眞傳漸溷。於是，晉王叔和，選次遺方，是稱傷寒論，爾來，世運荐變，心法能事，與其書傳舛錯散逸，道統汔絶，而近世明趙開美刊本，𤢜奪衆目，莫復怪之，然補剗僭妄，知高保衡等序文，强辨誇託，不具恒例，何以保與非譌選乎。先世延陵有謂曰:張氏之道，蠹屑沒眞，師授何存，心傳何在，嘵嘵百家之論，不足救饑病，吾曹冝修一方開一訣，由道之所，可踐自通而及達也。

- NOO: ZZ
  TXT: 鳴呼，延陵歿而一百餘年，君刻是書，掃淸百疑之源，莞然爲予立毉案，膏斯枯骨，仍攄謝紀以爲序。{n}旭丘 權藤成卿 幷書。

- NOO: OO
  TXT: 例言

- NOO: ZZ
  TXT: 一。本書題曰≪康平傷寒論≫，又別有稱≪和氣氏古本傷寒論≫者，共是同文異題。蓋康平中丹波雅忠跋卷尾，厥後參百餘年，貞和中和氣嗣成跋其次，所以有是題名。

- NOO: ZZ
  TXT: 一。在昔，方技家之有道也，會乎意、傳乎神、存術其人，故雖有書傳，非得心授，則不能通曉其用。≪傳≫云：漢時張仲景，集成醫方藥術，及至魏晋之代，其子弟散居湖江之間，岐徑支分，漸喪眞傳。於是晋大醫令王叔和選次之，以傳於世。選次者謂選叙以承續其次也。從是之後，六朝之頹亂，佛巫糝方技百家，而過李唐、迄趙宋，殘藉混溷，殆無存眞本，故諸家之簒輯校註，邈邈爾，恰如探夢，捕捉甚難。予賴獲本書，竊參較之，其有竄入、有僞托、有闕文、有僭補、有轉倒、有剗削者，截然而分。鳴呼！張氏之傳，其存于此耶？否耶？

- NOO: ZZ
  TXT: 一。晋宋之史，已記我通聘之事，及李唐興，經史百家之學術多入于我，而醫方藥術漸致其盛矣。按：延曆弘仁之際，和氣淸麿以一國之耆宿，好學重醫，以其采邑供大學之資，建文庫蒐集經史百家書，子孫承及，延喜之後，懸於醫者甚多，與國醫丹波氏兩兩相倚，大開其道云。本書存于我者，豈爲無因由于此乎。

- NOO: ZZ
  TXT: 一。晩唐五季之間，方技百家多喪其傳，雖有書傳，謬妄僞託不足寘信，迨趙宋之時，古書之簒修補訂大起，乃開寶中，高繼仲編錄≪傷寒論≫，後英宗命儒臣纂修醫藉，高保衡、孫奇、林億等，校定≪傷寒論≫，其書今不傳，後世以明趙開美所梓行者，稱諸宋本，固非有信據也；又別有金人成無己之註解本，稱≪成本傷寒論≫，蓋開美刻本，則錄加減之方各條下，無己註本集之附卷尾，其章句文字，雖有異同，亦是鈍騾雌雄之辨而已。

- NOO: ZZ
  TXT: 一。國朝慶元之後，明人舶載醫藥百家書者漸多，然醫家皆難讀解，及明醫鄭一元來長崎講習診方藥術、≪金匱≫、≪千金≫、≪脈經≫、≪外臺≫之諸書，大行于世，從是讀誦講論競起，然≪金匱玉函經≫雖謂前唐之遺典，對較諸≪千金翼方≫，則或同其引例，幾不留一超見，而≪金匱要略≫、≪脈經≫、≪外臺秘要≫諸書，亦皆據宋後之≪傷寒論≫爲其說，混溷古義者比比皆然，而醫家各立門戶之見，相競註疏論補≪傷寒論≫至襍然以百數，其稱古方派、稱近方派、稱折衷派、稱韓方、稱和方，釣名漁利之術，不猾其眞者幾罕，予仍參較巧覈，辨異同於欄外。

- NOO: ZZ
  TXT: 一。本書之傳來，在大寶以前耶？將在天平以後耶？固不可巧之。然襲藏傳寫以及康平之時，依然存其古態式，一丁十六行，行十五字，間有十四字及十三字，嵌註、旁書極分明，闕字以□示之，自足竅晋代之遺型。予今參較之宋後之諸本，其旁書、嵌註多混入本文，厥處有濫補、有剗削，傷意滅義者不爲尠，又有分一章爲二三章者，有合二三章爲一章者，有轉倒次序者，後世人，古書改竄之罪，信不爲輕也。

- NOO: ZZ
  TXT: 一。辨脈法、平脈法、及辨不可發汗病脉證幷治，以下諸篇，註家多是爲王叔和所增益，然本書不揭此諸篇，乃可知增益之者非叔和而爲後世人也；又諸本皆大陽病作太陽病、回逆湯作四逆湯、玄武湯作眞武湯之類頗多、且章句或有增損、或剩、或鴂、一一辨之欄外。

- NOO: ZZ
  TXT: 一。本書之刻，專在存古態式，故行數、字數、旁書、嵌註，一莫所改竄，但加之句讀、添≪目次≫者，予之婆心供初學之便而已。

- NOO: ZZ
  TXT: 一。上欄隨便，以本書稱原本，隨俗稱以趙開美梓行本稱≪宋本≫，以成無巳註本稱≪成本≫，以≪金匱玉函經≫稱≪玉函≫，以≪金匱要略≫稱≪金匱≫，而稱坊本者坊間傷寒論之襍藉也。

- NOO: ZZ
  TXT: 一。本書係川越利根川濟氏遺藏，予獲之參較他家藏本一部，及≪和氣氏古本傷寒論≫二部，皆是傳寫之舊本，子午亥豕之訛，修訂難盡，博雅君子幸諒之。聞利根川濟氏，幕末之人，有≪國玉醫則≫、≪神遺方發揮≫之著，以和方爲一家云。

- NOO: Z1
  TXT: 昭和丁丑立春  大塚敬節拜識

- NOO: OO
  TXT: 傷寒卒病論{:宋本。成本。共論下有集字。余上冠論曰二字。而無集論曰傍書三字。}

- NOO: ZZ
  TXT: 余每{:(旁書)集論曰}覽越人入虢之診，望齊侯之色，未嘗不慨然歎其才秀也。怪當今居世之士，曾不留神醫藥，精究方術，上以療君親之病，{:坊本。病作疾。}下以救貧賤之厄，中以保身長全，以養其生，但競逐榮勢，企踵權豪，孜孜汲汲，惟名利是務，崇餙其末，忽棄其本，華其外而悴其內，皮之不存，毛將安附焉。哀乎！趨世之士，又馳競浮華，不固根本。{:坊本，哀乎以下十五字，在若遊魂下。}卒然遭邪風之氣，嬰非常之疾，患及禍至，而方震慄，降志屈節，欽望巫祝，告窮歸天，束手受敗，賫百年之壽命，持至貴之重器，委付□醫，{:坊本，□印作凡，無而字。}而恣其所措，咄嗟鳴呼！厥身已斃，神明消滅，變爲異物，幽潜重泉，徒爲啼泣，痛夫！擧世昏迷，莫能覺悟，不惜其命，若是輕生，彼何榮勢之云哉！而進不能愛人知人，退不能愛身知己，遇災値禍，身居厄地，蒙蒙昧昧，惷若遊魂，忘軀徇物，危若氷谷，至於是也。余宗族素多，向餘二百，建安紀年以來，猶未十稔，其死亡者三分有二，傷寒十居其七。感往昔之倫喪，傷橫天之莫救，乃勤求古訓，博采衆方<small>（嵌註:撰用≪素問≫、≪九卷≫、≪八十一難≫、≪陰陽大論≫、≪胎臚藥錄≫，幷平脉辨證）</small>。{:坊本，撰用以下二十三字嵌註，混入于本文，以下嵌註皆準之。}{□=*經}爲≪傷寒卒病論≫，{:坊本，卒作雜，論下有合十六卷四字。}雖未能盡愈諸病，庶可以見病知源，若能尋余所集，思過半矣。

- NOO: Z2
  TXT: 夫天布五行，{:夫天布五行以下，坊本，與前章，合爲一章。}以運萬類，人禀五常，以有五臟，經絡府兪，陰陽會通，玄冥幽微，變化難極，自非才高識妙，豈能探其理致哉！上古有神農、黃帝、岐伯、伯高、雷公、少兪、少師、仲文，中世有長桑、扁鵲，漢有公乘陽慶及倉公，下此以往，未之聞也。觀今之醫，不念思求經旨，以演其所知，各承家技，終始順舊，省疾問病，務有口給，相對斯須，便處湯藥，按寸不及尺，握手不及足，人迎、跌陽，三部不參，動數發息，不滿五十，短期未知決診，九候曾無髣髴，明堂闕庭，盡不見察，所謂窺管而已。夫欲視死別生，實爲難矣。孔子云：生而知之者上，學則亞之，多聞博識，知之次也。余宿尙方術，請事斯語。{:坊本，斯語下，有漢長沙守南陽張機著九字。}

- NOO: BB
  TXT: 傷寒例{:宋本，傷寒例，編首，載四時，八節，二十四氣，七十二候，決病法，此蓋后人之贅言耳。}

- NOO: ZZ
  TXT: {:(旁書)陰陽大論云}凡春氣溫和，{:坊本，陰陽大論云傍書五字，在春字上，大書，無凡字。}夏氣暑熱，秋氣漓冷，冬□冰冽，{:坊本，漓冷作淸涼，□印作氣。}此則四時正氣之序也。<small>（嵌註:冬時嚴寒，萬類深藏，君子固密，則不傷寒。觸冐之者，乃名傷寒耳）</small>。{□=*例}其於傷{:以傷寒以下十五字，坊本，在爲病下，蓋註文誤入正文也。}{:坊本，於字，在傷四間，中下無□印。}四時之，{:(旁書)以傷寒爲毒者，以其最成殺厲之氣也}。皆能爲病。中□而卽病者，名曰傷寒。

- NOO: ZZ
  TXT: 中寒，{:坊本，脫中寒二字。}不卽病者，寒毒藏於肌膚，至春變爲溫病，至夏變爲暑病。暑病者，熱極重於溫也。<small>（嵌註:是以辛苦之人，春夏多溫熱病者，皆由冬時觸寒所致，非時行之氣也）</small>。{:成本，湯熱病下無者字。}

- NOO: ZZ
  TXT: 凡時行者，春時應暖而反大寒，夏時應熱而反大凉，秋時應凉而反大熱，冬時應寒而反大溫{:(旁書)此非其時，而有其氣}。{:此非其時以下八字傍書，坊本，儳入于本文，在大溫下。}<small>（嵌註:是以一歲之中，長幼之病，多相似者也）</small>。□此則時行之氣也。{:坊本，相似者下，無也字及□印。}

- NOO: Z2
  TXT: 夫欲候知四時正氣爲病，及時行疫氣之法，皆當按斗曆占之。九月霜降節後，宜漸寒，向冬大寒，至正月雨水節後，宜解也。所以謂之雨水者，以冰解{:坊本，冰下有雪字。}而爲雨水故也。至驚蟄二月節後，氣漸和暖，向夏大熱，至秋便凉。從霜降以後，至春分以前寒冽，{:坊本，脫寒冽二字。}凡有觸冐霜露，體中寒卽病者，謂之傷寒也。九月、十月，寒氣尙微，爲病則輕。十一月、十二月，寒冽已嚴，爲病則重。正月、二月，寒漸將解，爲病亦輕。此以冬時不調，適有傷寒之人，卽爲病也。冬有非節之暖者，{:坊本，冬上，有其字。}名爲冬溫，{:坊本，爲作曰。}冬溫之毒，與傷寒大異，冬溫復有先後，更相重沓，亦有輕重，爲治不同，證如後章。從立春節後，其中無暴大寒，又不冰雪，而有人壯熱爲病者，此屬春時陽氣，發於冬時伏寒，變爲溫病。從春分以後，至秋分節前，天有暴寒者，皆爲時行寒疫也。

- NOO: Z2
  TXT: 三月、四月，或有暴寒，其時陽氣尙弱，爲寒所折，病熱猶輕。

- NOO: Z2
  TXT: 五月、六月，陽氣已盛，爲寒所折，病熱則重。七月、八月，陽氣已衰，爲寒所折，病熱亦輕。{:輕，坊本，作微。}

- NOO: Z2
  TXT: 病與溫及暑病相似，{:坊本，作其病與溫及暑病相似。}但治有殊耳。十五日得一氣，於四時之中，一時有六氣，四六名爲二十四氣。{:成本，四氣之下有也字。}然氣候亦有應至而不至，{:宋本，至而不至，作至仍不至。}或有未應至而至者，或有至而大過者，{:坊本，大作太。}皆成病氣也。

- NOO: Z2
  TXT: 但天地動靜，陰陽鼓擊者，各正一氣耳。

- NOO: Z2
  TXT: 是以彼春之暖，爲夏之暑。彼之秋之忿，爲冬之怒。是故冬至後，一陽爻升，一陰爻降也。夏至之後，一陽氣下，一陰氣上也。斯則冬夏二至，陰陽合也；春秋二分，陰陽離也。陰陽交易，人變病焉。此君子春夏養陽，秋冬養陰，順天地之剛柔也。小人觸冐，必嬰暴疹。須知毒烈之氣，留在何經？而發何病？詳而取之。是以春傷於風，夏必飧泄；夏傷於暑，秋必病□；{:坊本，□印，作瘧，濕上有於字。}秋傷濕，冬必咳嗽；冬傷於寒，春必病溫。此必然之道，可不審明之。

- NOO: ZZ
  TXT: 傷寒之病，逐日淺深，以施方治。今世人傷寒，或始不早治，或治不對病，或日數久淹，困乃告醫。醫人又不依次第而治之，則不中病。皆宜臨時消息製方，無不効也。今搜採仲景舊論，錄其證候、診脉、聲色，對病□方，{:坊本，製，作制，□印作眞。}有神驗者，擬防世急也。{:宋本，倂以上諸章，爲一章。}

- NOO: ZZ
  TXT: 凡土地溫凉，高下不同，{:凡，坊本，作又。}物性剛柔，飡居亦異。是故黃帝興四方之問，{:成本，是字下無故字。}岐伯擧四治之能，以訓後賢，開其未悟者。臨病之工，宜須兩審也。

- NOO: ZZ
  TXT: 凡傷於寒，則爲病熱，熱雖甚，不死。若兩感寒而病者，必死。若更感異氣，{:若更以下十九字，宋本，成本，共列于寸尺陷者大危之后，且成本，後壞病證，作舊壞證病。}變爲他病者，當依後壞病證而治之。

- NOO: Z2
  TXT: 尺寸俱浮者，大陽受病也，{:大陽，坊本，作太陽，似失古義，原本悉作大陽是。}當一二日發。以其脉上連風府，故頭項痛，腰背强。

- NOO: Z2
  TXT: 尺寸俱長者，陽明受病也，當二三日發。以其脉夾鼻、絡於目，故身熱、目疼、鼻乾、不得臥。

- NOO: Z2
  TXT: 尺寸俱弦者，少陽受病也，當三四日發。以其脉循脇絡於耳，故胸脇痛而耳聾。此三經皆受病，未入於府者，可汗而已。

- NOO: Z2
  TXT: 尺寸俱沈細者，大陰受病也，{:大陰，坊本，作太陰。}當四五日發。以其脉布胃中，絡於嗌，故腹滿而嗌乾。

- NOO: Z2
  TXT: 尺寸俱沈者，少陰受病也，當五六日發。以其脉貫腎，絡於肺，繋舌本，故口燥、舌乾而渴。

- NOO: Z2
  TXT: 尺寸俱微緩者，厥陰受病也，當六七日發。以其脉循陰器，絡於肝，故煩滿而囊縮。此三經皆受病，已入於府，可下而已。

- NOO: Z2
  TXT: 若兩感於寒者，一日大陽受之，卽與少陰俱病，則頭痛、口乾、煩滿而渴；二日陽明受之，卽與大陰俱病，則腹滿身熱、不欲⻝、讝語；三日少陽受之，卽與厥陰俱病，則耳聾、囊縮而厥、水漿不入、不知人者，六日死。若三陰三陽、五藏六府皆受病，則榮衞不行，藏府不通，則死矣。其兩感於寒，{:坊本，兩上，有不字。}更不傳經，不加異氣者，至七日大陽病衰，頭痛少愈也；八日陽明病衰，身熱少歇也；九日少陽病衰，耳聾微聞也；十日大陰病衰，腹減如故，則思飮⻝；十一日少陰病衰，渴止、舌乾已而嚏也；十二日厥陰病衰，囊縱、少腹微下，大氣皆去，病人精神爽慧也。若過十三日以上不間，寸尺陷者，大危。{:成本，寸尺作尺寸。}若脉陰陽俱盛，重感於寒者，變成溫瘧。{:成本，成作爲。}陽脉浮滑，陰脉濡弱者，更遇於風，變爲風溫。陽脉洪數，陰脉實大者，{:成本，實大者下，無更字。}更遇溫熱，變爲溫毒。溫毒爲病最重也，陽脉濡弱，陰脉弦堅者，{:坊本，堅，作緊。}更遇溫氣，變爲溫疫。以此冬傷於寒，發爲溫病，脉之變證，方治如說。

- NOO: ZZ
  TXT: 凡人有疾，不時卽治，隱忍冀差，以成痼疾。小兒女子，益以滋甚，時氣不和，便當早言，尋其邪由，及在腠理，以時治之，罕有不愈者。患人忍之，數日乃說，邪氣入藏，則難可制，此爲家有患，備慮之要。

- NOO: ZZ
  TXT: 凡作湯藥，{:宋本，凡作湯藥以下五十五字，與前章，合爲一章。}不可避晨夜，覺病須臾，卽宜便治，不等早晚，則易愈矣。如或差遲，{:成本，如作若。}病卽傳變，雖欲除治，必難爲力。服藥不如方法，縱意違師，不須治之。

- NOO: ZZ
  TXT: 凡傷寒之病，多從風寒得之。始表中風寒，入裏則不消。然未有溫覆而當不消散者。{:坊本，然作矣。}擬欲攻之，{:(旁書)不在證治}。{:不在證治四字，坊本，混入于本文，在擬欲攻之上。}猶當先解表，乃可下之。若表已解，而內不消，雖非大滿，猶生寒熱，□□□□□，{:坊本，無雖字，又脫□印。}則病不除。若表已解，而內不消，大滿有燥屎，自可除下之。雖四五日，不能爲禍也。{:(旁書)大實堅}{:大實堅三字，坊本，在大滿下。}若不宜下，而便攻之，內虛熱入，協熱遂利，煩燥諸變，{:坊本，燥，作躁。}不可勝數，輕者困篤，重者必死矣。

- NOO: ZZ
  TXT: 凡兩感病俱作，治有先後，發表攻裏，本自不同，而執迷妄意者，{:宋本，妄意，作用意。}乃云神丹、甘遂，合而飮之，且解其表，又除其裏，言巧似是，其理實違。夫智者之擧錯也，常審以愼；愚者之動作也，必果而速。安危之變，豈可詭哉！世上士，但務彼翕習之榮，而莫見此傾危之敗，惟明者，居然能護其本，近取諸身，夫何遠之有焉。

- NOO: Z2
  TXT: 夫陽盛陰虛，{:夫陽盛以下之一章，坊本，在前章之前}汗之則死，下之則愈；陽虛陰盛，汗之則愈，下之則死矣。{:坊本，無矣字。}夫如是，則神丹安可以誤發？甘遂何可以妄攻？虛盛之治，相背千里，吉凶之機，應若影響，豈容易哉！况桂枝下咽，陽盛卽斃；{:成本，卽作則。}承氣入胃，陰盛以凶。{:陰盛以凶，宋本，成本，作陰盛以亡。}死生之要，在乎須臾，視身之盡，不暇計日。此陰陽虛實之交錯，其候至微；發汗吐下之相反，其禍至速，而醫術淺狹，懵然不知病源，爲治乃誤，使病者殞沒，{:成本，誤作悞，沒作歿。}自謂其分，至今寃魂塞於冥路，死屍盈於曠野，仁者鑒此，豈不痛歟！

- NOO: ZZ
  TXT: 凡發汗，溫服湯藥，{:溫服，宋本，作溫煖。}其方雖言日三服，若病劇不解，當促其間，若與病相阻，{:(旁書)可半日中盡三服}。{:可半日以下七字，宋本，成本，共接當促其間，句下，大書。}卽便有所覺，病重者，一日一夜，當晬時觀之，如服一劑，病證猶在，故當復作本湯服之。至有不肯汗出，服三劑乃解。<small>（嵌註:若汗不出者，死病也）</small>。

- NOO: ZZ
  TXT: 凡得時氣病，至五六日而渴，欲飮水，飮不能多，不當與也，何者？以腹中熱尙少，不能消之。<small>（嵌註:便更與作病也）</small>。{:宋本，成本，並更與，作更與人，成本，證字下，無而字。}{□=*例}至七八日，大渴欲飮水者，猶當依證而與之。與之令不足，{:之令間，宋本，成本，有常字。}勿極意也。若飮而腹滿，{:(旁書)言能飮一斗與五升}。{:言能以下八字，宋本，成本，接勿極意也句下。}小便不利，若喘若噦，不可與之也。{:成本，與之下無也字。}若飮水，{:宋本，成本，脫若飮水三字。}忽然大汗出，是爲自愈也。

- NOO: ZZ
  TXT: 凡得病，反能飮水，此爲欲愈之病。其不曉病者，但聞病飮水自愈，小渴者，乃强而與飮之，因成其禍，不可復數也。{:成本，數字下，無也字。}

- NOO: ZZ
  TXT: 凡得病厥，{:凡得病以下之一章，宋本，與前章，合爲一章。}脉動數，服湯藥更遲。脉浮大減小，初躁後靜，此皆愈證也。

- NOO: ZZ
  TXT: 凡治溫病，可刺五十九穴。

- NOO: Z2
  TXT: 又身之穴，{:又身之穴以下之一章，宋本，成本，共與前章，合爲一章。}三百六十有五。其三十穴，{:成本，三十穴，作三十九穴。}灸之有害。七十九穴，刺之爲災，并中髓也。

- NOO: Z2
  TXT: 又脈四損，三日死。平人四息，病人脉一至，名曰四損。脉五損，一日死。平人五息，病人脉一至，名曰五損。脉六損，{:又脉四損之又字，宋本無，成本作凡，且宋本，成本，以曰四損曰五損曰六損，夫夫分爲別章。}一時死。平人六息，病人脉一至，名曰六損。脉盛身寒，得之傷寒，脉虛身熱，得之傷暑。脉陰陽俱盛，大汗出，不解者，死。脉陰陽俱虛，熱不止者，死。脉至乍數、乍疎者，死。脉至如轉索，{:成本，索下，有者字。}其日死。讝言妄語，身微熱，脉浮大，手足溫者，生。逆冷，脉沈細者，不過一日，死矣。

- NOO: ZZ
  TXT: 此以前{:此以前以下，宋本，接前章，爲一章。}是傷寒熱病證候也。

- NOO: BB
  TXT: 辨大陽病{:(旁書)傷寒所致}{:傷寒所致，及此三種云云之註文，坊本，混入于本文，而爲一章，冠本編之首，非是。}痙濕暍<small>（嵌註:此三種，宜應別論，以爲與傷寒相似，故此見之）</small>。

- NOO: Z1
  TXT: 大陽病，發熱無汗，反惡寒者，名曰剛痙。

- NOO: Z1
  TXT: 大陽病，發熱汗出，而不惡寒，名曰柔痙。{:成本，汗出下，無而字，惡寒下，有者字。}

- NOO: ZZ
  TXT: 大陽病，發熱，脉沈而細者，名曰痙。{:金匱要略，痙下，有爲難治三字。}

- NOO: ZZ
  TXT: 大陽病，發汗太多，致痙。{:宋本，成本，多下，有因字。}

- NOO: ZZ
  TXT: 病身熱足寒，{:金匱要略，身上，有者字，無脈字，頭而搖，作頭動搖。}頸項强急，惡寒，時頭熱，面赤，目脉赤，獨頭面搖，卒口噤，背反張者，痙病也。

- NOO: ZZ
  TXT: 大陽病，關節疼痛而煩，脉沈而細者，名中濕。{:宋本，細下，有一作緩三字細註，中濕作濕痺，而濕痺下，有一云中濕四字細註。}{:成本，金匱，亦作濕痺。}{:坊本者名間，有此字。}

- NOO: Z1
  TXT: 濕痺之候，其人小便不利，大便反快，但當其利小便。{:宋本，濕痺之候云云，濕家之爲病云云，濕家其人云云，以上三章，與前章，合爲一章，成本，濕痺之候以下二十字，接上爲一章。}

- NOO: ZZ
  TXT: 濕家之爲病，一身盡痛，發熱，身色如薰黃。{:宋本，成本，竝薰上，有似字。}{:一身盡痛，坊本，作一身盡疼}{:金匱要略，黃下，有也字。}

- NOO: ZZ
  TXT: 濕家，其人頭汗出，背强，欲得被覆向火，若下之早，則噦，胸滿，小便不利，{:(旁書)丹田有熱胃中有寒}舌上如胎，渴欲得水而不能飮，口燥渴也。{:宋本，成本，其人下，有但字，胎下，有者字，口燥渴，作口燥渴。}{:★中，宋本，成本，作胸中，金匱要略，作胸上。}{:金匱要略，胸滿上，有或字，水作飮，口上，有則字。}{:宋本，成本，金匱，皆丹田上，有以字，且丹田以下八字，在渴欲得水之上。}

- NOO: Z2
  TXT: 濕家下之，額上汗出，微喘，小便利者，死。若下利不止者，亦死。{:宋本，小便利者下，有一云不利四字細註。}

- NOO: Z2
  TXT: 問曰：風濕相摶，{:(旁書)値天陰雨未止}。一身盡疼痛，法當汗出而解。醫曰：此可汗，汗之病不愈者，何也？答曰：發其汗，汗大出者，但風氣去，濕氣在，是故不愈也。{:坊本，搏作★，恐非是。}{:宋本，成本，金匱，俱醫曰，作醫云，可汗，作可★汗。}{:金匱，無問曰二字，答曰，作蓋一字。}{:値天陰雨未止六字，宋本，成本金匱，俱在汗出而解下。}

- NOO: Z1
  TXT: 若治風濕者，發其汗，{:宋本，成本，金匱，俱治風濕者發其汗下，有但字，微下無□印。}微微□似欲汗出者，{:宋本，金匱，似欲汗出，作似欲出汗。}風濕俱去也。{:若治風濕云云之章，宋本，成本，與前章，合爲一章。}

- NOO: ZZ
  TXT: 濕家病，身上疼痛，{:金匱，身上疼痛，作身疼。}發熱面黃而喘，頭痛，鼻塞而煩，其脉大，{:(旁書)病在頭，中寒濕，故鼻塞}。{:病在頭中以下九字，坊本，在無病下。}自能飮⻝，腹中和無病，內藥鼻中，則愈。

- NOO: ZZ
  TXT: 病者一身盡痛，{:一身盡病，坊本，作一身盡疼，金匱無此名之此字。}發熱，日晡所劇者，此名風濕。<small>（嵌註:此病傷於汗出當風，或久傷取冷所致也）</small>。

- NOO: ZZ
  TXT: 大陽中熱者，暍是也。其人汗出惡寒，身熱而渴也。{:金匱，無其人二字，及渴也之也字。}

- NOO: ZZ
  TXT: 大陽中暍者，身熱疼重，而脉微弱。<small>（嵌註:此亦以夏月傷冷水，水行皮中所致也）</small>。{:宋本，成本，金匱，皆此下，無亦字，成本，無以字。}{:大陽中暍者，身熱疼重云云之一章，宋本，接上文，爲一章。}

- NOO: ZZ
  TXT: 大陽中暍者，發熱惡寒，身重而疼痛，其脉弦細，小便已，洒洒然毛聳，手足逆冷，小有勞，身則熱，口開，前板齒燥。{:宋本，成本，金匱，弦細下，有芤遲之二字，身則之則，作卽，金匱，口開前，作口前開。}

- NOO: Z1
  TXT: 若發汗，則惡寒甚。加溫針，則發熱甚。下之，則淋甚。{:金匱，則惡寒甚，作其惡寒甚，成本，針作鍼，宋本，成本，金匱，下字上，有數字，且此章，接上文，爲一章。}

- NOO: BB
  TXT: 辨大陽病{:宋本，大陽病下，有脈證竝治上第五之七字，成本，治下，加法字。}

- NOO: ZZ
  TXT: 大陽之爲病，脉浮，頭項强痛而惡寒。

- NOO: ZZ
  TXT: 大陽病，發熱，汗出，惡風，脉緩者，名爲中風。

- NOO: ZZ
  TXT: 大陽病，或已發熱，或未發熱，必惡寒，體痛，嘔逆，脉陰陽俱緊者，名曰傷寒。{:宋本，曰作爲。}

- NOO: Z2
  TXT: 傷寒一日，大陽受之，脉若靜者，爲不傳。頗欲吐，若躁煩，脉數急者，爲傳也。{:躁，成本，作燥。}

- NOO: Z2
  TXT: 傷寒二三日，陽明、少陽證不見者，爲不傳也。

- NOO: ZZ
  TXT: 大陽病，發熱而渴，不惡寒者，爲溫病。{:坊本，大陽病，發熱而渴云云之章，與以下四章，合爲一章。}

- NOO: Z1
  TXT: 若發汗已，身灼熱者，名曰風溫。{:成本，名上，有曰字。}

- NOO: ZZ
  TXT: 風溫爲病，脉陰陽俱浮，自汗出，身重，多眠睡，鼻息必鼾，語言難出。

- NOO: Z1
  TXT: 若被下者，小便不利，直視，失溲。若被火者，微發黃色，劇則如驚癎，時瘈瘲。若火熏之，一逆尙引日，再逆促命期。

- NOO: Z2
  TXT: 病有發熱惡寒者，發於陽也；無熱惡寒者，發於陰也。發於陽者，七日愈。發於陰者，六日愈。以陽數七，陰數六故也。{:宋本，七日及六日上，無者字。}

- NOO: Z2
  TXT: 大陽病，頭痛至七日以上自愈者，以行盡其經故也。若欲作再經者，針足陽明，使經不傳則愈。{:宋本，成本，竝經下，移盡之字。}

- NOO: Z2
  TXT: 大陽病欲解時，從巳至未上。

- NOO: Z2
  TXT: 風家，表解而不了了者，十二日愈。

- NOO: Z1
  TXT: 病人身大熱，反欲得衣者，{:成本，得衣間，有近字。}熱在皮膚，寒在骨髓也。身大寒，反不欲近衣者，寒在皮膚，熱在骨髓也。

- NOO: ZZ
  TXT: 大陽中風，脉陽浮而陰弱。{:(旁書)陽浮者，熱自發；陰弱者，汗自出}。嗇嗇惡寒，淅淅惡風，翕翕發熱，鼻鳴乾嘔者，桂枝湯主之。{:宋本，成本，共無脉字，陽浮者以下十二字傍書，接陰弱下，儳入本文。}

- NOO: EP
  TXT: [ip/桂枝湯]

- NOO: S3
  TXT: 桂枝<small>（三兩）</small>{:(旁書)去皮} 芍藥<small>（三兩）</small> 甘草<small>（二兩）</small>{:(旁書)炙} 生薑<small>（三兩）</small>{:(旁書)切} 大棗<small>（十二枚）</small>{:(旁書)擘}{:去皮，炙，切，擘之類，宋本，皆列藥名下，以下悉傚之。}

- NOO: S3
  TXT: 右五味，㕮咀三味，以水七升，微火煮，取三升，去滓，適寒溫，服一升。服已須臾，歠熱稀粥一升餘，以助藥力，溫覆令一時許，遍身漐漐，微似有汗者益佳，不可令如水流離，病必不除。若一服汗出病差，停後服，不必盡劑。若不汗，更服，依前法。又不汗，後服小促其間，半日許，令三服盡。若病重者，一日一夜服，周時觀之。{:成本，無三味二字，離，作漓，小促下，有役字，不出下，有者字，玉函，無禁以下十五字。}

- NOO: S3
  TXT: 服一劑盡，病證猶在者，更作服。若汗不出，乃服至二三劑。禁生冷、粘滑、肉麵、五辛、酒酪、臭惡等物。{:坊本，服一劑盡以下，接前文，爲一章。}

- NOO: ZZ
  TXT: 大陽病，頭痛發熱，汗出惡風者，桂枝湯主之。{:風下，脉經，有惡寒三字，宋本，無者字。}

- NOO: ZZ
  TXT: 大陽病，項背强几几，反汗出惡風者，桂枝加葛根湯主之。{:多紀氏新校宋板傷寒論，几，作几。}

- NOO: EP
  TXT: [ip/桂枝加葛根湯]

- NOO: S3
  TXT: 葛根<small>（四兩）</small> 芍藥<small>（二兩）</small> 生薑<small>（三兩）</small>{:(旁書)切} 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘} 桂枝<small>（二兩）</small>{:宋本，有麻黃三兩，非是。}{:宋本，作桂枝去皮，六味作七味，且葛根上，有麻黃，白沫，作上沫。}

- NOO: S3
  TXT: 右六味，以水一斗，{:玉函，一斗，作九升，無將息及禁忌五字。}先煮葛根，減二升，去白沫，內諸藥，煮取三升，去滓，溫服一升，覆取微似汗，不須歠粥，餘如桂枝法、將息及禁忌。

- NOO: ZZ
  TXT: 大陽病，下之後，{:玉函，千金翼，無後字，及方用前法四字。}其氣上衝者，可與桂枝湯。{:(旁書)方用前法}<small>（嵌註:若不上衝者，不可與之）</small>。{:宋本，方用前法四字，在桂枝湯下，且不可，作不得。}

- NOO: ZZ
  TXT: 大陽病三日，已發汗，若吐，若下，若溫針，仍不解者，此爲壞病。<small>（嵌註:桂枝不中與之也，觀其脉證，知犯何逆，隨證治之）</small>。{:成本，無之字，玉函，千金翼，仍，作而，不中與之，作不復中與也。}

- NOO: Z1
  TXT: 桂枝本爲解肌，若其人脉浮緊，發熱汗不出者，不可與之也。常須識此，勿令誤也。{:玉函，千金翼，桂枝下，有湯字，汗不出，作無汗，無之字，成本亦無。}

- NOO: Z2
  TXT: 若酒客病，不可與桂枝湯，得湯則嘔，以酒客不喜甘故也。{:玉函，千金翼，無若字，病字，以字，宋本，得湯，作得之。}

- NOO: Z1
  TXT: 喘家作桂枝湯，加厚朴杏子佳。又服桂枝湯吐者，其後必吐膿血也。{:玉函，千金翼，杏子，作杏仁，宋本，成本，又作凡，玉函，千金翼，無凡字，也字。}{:坊本，以又服以下，別爲一章。}

- NOO: ZZ
  TXT: 大陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之。{:玉函，脉經，千金翼，汗上，有其字，漏下，有而字。}

- NOO: EP
  TXT: [ip/桂枝加附子湯]

- NOO: S3
  TXT: 桂枝<small>（三兩）</small>{:(旁書)去皮} 芍藥<small>（三兩）</small> 甘草<small>（三兩）</small>{:(旁書)炙} 生薑<small>（三兩）</small>{:(旁書)切} 大棗<small>（十二枚）</small>{:(旁書)擘} 附子<small>（一枚）</small>{:(旁書)炮，去皮，破八片}

- NOO: S3
  TXT: 右六味，以水七升，煮取三升，去滓，溫服一升。<small>（嵌註:本云：桂枝湯，今加附子）</small>。{□=*例}將息如前法。{:玉函，味下，有㕮咀三物四字，本云，作本方。}

- NOO: ZZ
  TXT: 大陽病，下之後，脉促胸滿者，{:宋本，有促一作縱四字細註，玉函，脉經，千金翼，後作其。}桂枝去芍藥湯主之。若微惡寒者，桂枝去芍藥加附子湯主之。{:宋本，無惡字，成本，作去芍藥方中，宋本，以若微以下，別爲一章。}

- NOO: EP
  TXT: 桂枝去芍藥湯方

- NOO: S3
  TXT: 桂枝<small>（三兩）</small>{:(旁書)去皮} 　甘草<small>（二兩）</small>{:(旁書)炙} 　生姜<small>（三兩）</small>{:(旁書)切} 　大棗<small>（十二枚）</small>{:(旁書)擘}{:成本，不載本方，第十卷云，於桂枝湯方內，去芍藥，餘依前法，玉函，味下，有㕮咀字，云，作方。}

- NOO: S3
  TXT: 右四味，以水七升，煮取三升，去滓，溫服一升。<small>（嵌註:本云：桂枝湯，今去芍藥）</small>。{□=*例}將息如偂法。

- NOO: EP
  TXT: 桂枝去芍藥加附子湯{:宋本，此方，載藥味，量目。}

- NOO: S3
  TXT: 前方加附子一枚。{:(旁書)炮，去皮，破八片}

- NOO: S3
  TXT: 右五味，以水七升，煮取三升，去滓，溫服一升。<small>（嵌註:本云：桂枝湯，今去芍藥，加附子）</small>。{□=*例}將息如前法。

- NOO: ZZ
  TXT: 大陽病，得之八九日，如瘧狀，發熱惡寒，熱多寒少，其人不嘔，淸便欲自可，{:玉函，千金翼，發熱，熱多下，有而字，欲自可，作自調，必下，有當字。}一日二三度發。<small>（嵌註:脉微緩者，爲欲愈也。脉微而惡寒者，此陰陽俱虛，不可更發汗、更下、更吐也。面色反有熱色者，未慾解也）</small>。{□=*經}以其不能得少汗出，{:少汗出，坊本，作小汗出。}身必痒，宜桂枝麻黃各半湯。

- NOO: EP
  TXT: [ip/桂枝麻黃各半湯]

- NOO: S3
  TXT: 桂枝<small>（一兩十六銖）</small>{:(旁書)去皮} 芍藥 生姜{:(旁書)切} 甘草{:(旁書)炙} 麻黃<small>（各一兩）</small>{:(旁書)去節} 大棗<small>（四枚）</small>{:(旁書)擘} 杏仁<small>（二十四枚）</small>{:(旁書)湯積去皮尖及兩仁者}{:宋本，無去節二字，積作漬，一兩沸，宋本，成本，作一二沸，玉函，七味下，有㕮咀字，云作方，頓服下，有今裁爲一方五字。}

- NOO: S3
  TXT: 右七味，以水五升，先煮麻黃一兩沸，去上沫，內諸藥，煮取一升八合，去滓，溫服六合。<small>（嵌註:本云：桂枝湯三合，麻黃湯三合，倂爲六合，頓服）</small>{□=*例}將息如上法。

- NOO: ZZ
  TXT: 大陽病，初服桂枝湯，反煩不解者，先刺，{:(旁書)風池、風府}{:坊本，風池風府四字，左刺字下，先上，玉函，千金翼，有當字，脉經，有法當二字。}却與桂枝湯則愈。

- NOO: ZZ
  TXT: 服桂枝湯，{:宋本，以服桂枝湯以下，別爲一章。}大汗出，脉洪大者，與桂枝湯，如前法，若形如瘧，一日再發者，汗出必解，宜桂枝二麻黃一湯。{:宋本，如瘧，作似瘧，脉洪大者，玉函，脉經，作若脉但洪大者。}

- NOO: EP
  TXT: [ip/桂枝二麻黃一湯]

- NOO: S3
  TXT: 桂枝<small>（一兩十六銖）</small>{:(旁書)去皮} 芍藥<small>（一兩六銖）</small> 麻黃<small>（十六銖）</small>{:(旁書)去節} 生姜<small>（一兩十六銖）</small>{:(旁書)切} 杏仁<small>（十六銖）</small>{:(旁書)去皮尖} 甘草<small>（一兩二銖）</small>{:(旁書)炙} 大棗<small>（五枚）</small>{:(旁書)擘}{:宋本，成本，玉函，桂枝一兩十七銖，生姜一兩六銖，宋本，杏仁十六箇，玉函，杏仁十六枚。}

- NOO: S3
  TXT: 右七味，以水五升，先煮麻黃一二沸，去上沫，內諸藥，煮取二升，去滓，溫服一升，日再服。<small>（嵌註:本云：桂枝湯二分，麻黃湯一分，合爲二升，分再服，今合爲方）</small>。{□=*例}將息如上法。{:爲方間，宋本，有一字，成本，無本云以下二十九字。}

- NOO: ZZ
  TXT: 服桂枝湯，大汗出後，大煩渴不解，脉洪大者，白虎加人參湯主之。{:脉上，玉函，脉經，共有若字，脉經，千金方，白虎加人參湯作白虎湯，宋本，載白虎加人參湯方。}

- NOO: ZZ
  TXT: 大陽病，發熱惡寒，熱多寒少，脉微弱者，{:(旁書)此無陽也}不可大發汗，{:坊本，無大發汗之大字，千金翼，者作則，玉函，發汗上，有復字。}{:此無陽也四字，坊本，在脉微弱者下，且以服桂枝湯以下，別爲一章。}宜桂枝二越婢一湯。服桂枝湯，或下之，仍頭項强痛，翕翕發熱，無汗，心下滿，微痛，小便不利者，桂枝去桂加茯苓白朮湯主之。{:脉經，千金翼，無或字，仍字，滿下，玉函，有而字，脉經，無白字。}

- NOO: EP
  TXT: 桂枝二越婢一湯{:外臺，越婢，作一云起脾湯，玉函，前法二婢字，竝作脾字。}

- NOO: S3
  TXT: 桂枝{:(旁書)去皮} 芍藥 麻黃 甘草<small>（各十八銖）</small>{:(旁書)炙} 大棗<small>（四枚）</small>{:(旁書)擘} 生姜<small>（一兩二銖）</small>{:(旁書)切} 石膏<small>（二十四銖）</small>{:(旁書)擘，綿裹}{:擘綿裹，宋本，作碎綿裹，是，升煮間，玉函，千金翼，有先字。}

- NOO: S3
  TXT: 右七味，以水五升，煮麻黃一二沸，去上沫，內諸藥，煮取二升，去滓，溫服一升。<small>（嵌註:本云：當裁爲越婢湯、桂枝湯，合之飮一升，今合爲一方，桂枝湯二分，越婢湯一分）</small>。{:云，玉函，成本，作方。}

- NOO: EP
  TXT: 桂枝去桂加茯苓白朮湯

- NOO: S3
  TXT: 芍藥<small>（三兩）</small> 甘草<small>（二兩）</small>{:(旁書)炙} 生姜{:(旁書)切} 白朮 茯苓<small>（各三兩）</small> 大棗<small>（十二枚）</small>{:(旁書)擘}

- NOO: S3
  TXT: 右六味，以水八升，煮取三升，去滓，溫服一升。小便利則愈。<small>（嵌註:本云：桂枝湯，今去桂枝加茯苓、白朮）</small>。{:玉函，六味下，有㕮咀字，八升，作七升，云作方。}

- NOO: ZZ
  TXT: 傷寒脉浮，自汗出，小便數，心煩，微惡寒，{:心煩微惡寒，玉函，作頗微惡寒論曰心煩微惡寒。}脚攣急，反與桂枝湯。{:宋本，無桂枝湯之湯字。}<small>（嵌註:欲攻其表，此誤也）</small>。{□=*經}得之便厥，咽中乾躁，{:坊本，咽中乾下，有煩字，成本，躁作燥。}吐逆者，作甘草乾姜湯與之。{:(旁書)以復其陽}{:以復其陽四字傍書，宋本，其他諸本，在若厥愈上。}若厥愈，足溫者，更作芍藥甘草湯與之。{:坊本，芍藥甘草湯，與之下，有其脚卽伸四字。}若胃氣不和，讝語者，小與調胃承氣湯。{:小，坊本，作少。}若重發汗，復加燒針，得之者，{:坊本，無得之二字。}囘逆湯主之。{:囘逆湯，坊本皆作四逆湯，恐傳瀉之譌，以下囘逆湯，皆準之。}

- NOO: EP
  TXT: 甘草乾姜湯方{:宋本，成本共，甘草乾姜湯之方後，載芍藥甘草湯方，調胃承氣湯方，四逆湯方。}

- NOO: S3
  TXT: 甘草<small>（四兩）</small>{:(旁書)炙} 乾姜<small>（二兩）</small>

- NOO: S3
  TXT: 右二味，以水三升，煮取一升五合，去滓，分溫再服。

- NOO: Z2
  TXT: 問曰：證象陽旦，按法治之而增劇，厥逆，咽中乾燥，{:乾燥之燥字，坊本，無，宋本，知之，作如此。}兩脛拘急而讝語。師曰：言夜半手足當溫，兩脚當伸，後如師言，何以知之？答曰：寸口脉浮而大，浮爲風，大爲虛，風則生微熱，虛則兩脛攣。病形象桂枝，因加附子參其間，增桂令汗出，附子溫經，亡陽故也。厥逆，咽中乾，煩躁，陽明內結，讝語，煩亂，更飮甘草乾姜湯。夜半陽氣還，兩足當熱，脛尙微拘急，重與芍藥甘草湯，爾乃脛伸，以承氣湯微溏，則止其讝語，故知病可愈。{:玉函，無師曰之曰，爲字上，竝有卽字，參，作於，無重字，成本，爲上，竝有則字，病形，作病證，躁作燥。}

- NOO: BB
  TXT: 辨大陽病{:宋本，辨大陽病下，有脈證幷治，中第六，七字，成本，更治下有法字，以下傚之，無汗，外臺，作反汗不出四字，風下，可發汗篇，及玉函，外臺，有者字。}

- NOO: ZZ
  TXT: 大陽病，項背强几几，無汗，惡風，葛根湯主之。

- NOO: EP
  TXT: [ip/葛根湯]

- NOO: S3
  TXT: 葛根<small>（四兩）</small> 麻黃<small>（三兩）</small>{:(旁書)去節} 桂枝<small>（二兩）</small>{:(旁書)去皮} 生姜<small>（三兩）</small>{:(旁書)切} 甘草<small>（二兩）</small>{:(旁書)炙} 芍藥<small>（二兩）</small> 大棗<small>（十二枚）</small>{:(旁書)擘}

- NOO: S3
  TXT: {:宋本，成本，似上，有微字，宋本，無諸湯藥之藥字，成本，無諸以下七字，白沫，玉函，千金翼，外臺，作上沫，成本，只作去沫。}右七味，以水一斗，先煮麻黃、葛根，減二升，去白沫，內諸藥，煮取三升，去滓，溫服一升，覆取似汗，{:似汗下，玉函，成本，千金翼，共有不須啜粥四字。}餘如桂枝法、將息及禁忌。<small>（嵌註:諸湯藥皆倣之）</small>。

- NOO: ZZ
  TXT: 大陽與陽明合病者，必自下利，葛根湯主之。{:玉函，無者字，下字。}

- NOO: ZZ
  TXT: 大陽與陽明合病，不下利，但嘔者，葛根加半夏湯主之。

- NOO: EP
  TXT: [ip/葛根加半夏湯]

- NOO: S3
  TXT: 葛根<small>（四兩）</small> 麻黃<small>（三兩）</small>{:(旁書)去節} 甘草<small>（二兩）</small>{:(旁書)炙} 芍藥<small>（二兩）</small> 桂枝<small>（二兩）</small>{:(旁書)去皮} 生姜<small>（二兩）</small>{:(旁書)切} 半夏<small>（半升）</small>{:(旁書)洗} 大棗<small>（十二枚）</small>{:(旁書)擘}

- NOO: S3
  TXT: 右八味，以水一斗，先煮葛根、麻黃，減二升，去白沫，內諸藥，煮取三升，去滓，溫服一升，覆取微似汗。{:玉函，白作上。}

- NOO: ZZ
  TXT: 大陽病，桂枝證，醫反下之，利遂不止，{:(旁書)脉促者，表不解也}。喘而汗出者，{:脉促以下七字，坊本皆，入止喘之間，不作未。}葛根黃連黃芩湯主之。{:宋本，玉函，作葛根黃芩黃連湯，千金，外臺，作葛根黃連湯。}

- NOO: EP
  TXT: [ip/葛根黃連黃芩湯]

- NOO: S3
  TXT: 葛根<small>（半升）</small> 甘草<small>（二兩）</small>{:(旁書)炙} 黃芩<small>（三兩）</small> 黃連<small>（三兩）</small>

- NOO: S3
  TXT: 右四味，以水八升，先煮葛根，減二升，內諸藥，煮取二升，去滓，分溫再服。

- NOO: ZZ
  TXT: 大陽病，頭痛發熱，身疼，腰痛，骨節疼痛，惡風，無汗而喘者，麻黃湯主之。

- NOO: EP
  TXT: [ip/麻黃湯]

- NOO: S3
  TXT: 麻黃<small>（三兩）</small>{:(旁書)去節} 桂枝<small>（二兩）</small>{:(旁書)去皮} 甘草<small>（一兩）</small>{:(旁書)炙} 杏仁<small>（七十箇）</small>{:(旁書)去皮尖}{:宋本，七十箇，作七十第，尖下，千金翼，有兩仁者三字。}

- NOO: S3
  TXT: 右四味，以水九升，先煮麻黃，減二升，去上沫，內諸藥，煮取二升半，去滓，溫服八合，覆取微似汗，不須歠粥，餘如桂枝法將息。

- NOO: Z2
  TXT: 大陽與陽明合病，喘而胸滿者，不可下，宜麻黃湯。{:成本，玉函，湯下，有主之二字。}

- NOO: Z2
  TXT: 大陽病，十日以去，脉浮細而嗜臥者，外已解也。設胸滿脇痛者，與小柴胡湯。脉但浮者，與麻黃湯。{:以去，玉函，千金翼，作已去。}

- NOO: ZZ
  TXT: 大陽中風，脉浮緊，發熱惡寒，身疼痛，不汗出而煩燥者，大靑龍湯主之。若脉微弱，汗出惡風者，不可服之。服之則厥逆，{:(旁書)此爲逆也}筋惕肉膶。{:坊本，燥，作躁，此爲逆也四字，在肉膶下。}

- NOO: EP
  TXT: 大靑龍湯方

- NOO: S3
  TXT: 麻黃<small>（六兩）</small>{:(旁書)去節} 桂枝<small>（二兩）</small>{:(旁書)去皮} 甘草<small>（二兩）</small>{:(旁書)炙} 杏仁<small>（四十枚）</small>{:(旁書)去皮尖}{:杏仁四十枚之枚，成本，作个，尖下，千金翼，有兩仁者三字。} 生姜<small>（三兩）</small>{:(旁書)切} 大棗<small>（十枚）</small>{:(旁書)擘}{:大棗十枚，成本，金匱，玉函，千金，並作十二枚。} 石膏<small>（鷄子大）</small>{:(旁書)碎}{:石膏碎下，玉函，千金翼，外台，有綿裏二字。}

- NOO: S3
  TXT: 右七味，以水九升，先煮麻黃，減二升，去上沫，內諸藥，煮取三升，去滓，溫服一升，取微似汗。<small>（嵌註:汗出多者，溫粉撲之）</small>。□一服汗者，停後服。<small>（嵌註:若復服，汗多亡陽，遂虛，惡風，煩躁，不得眠也）</small>。{:撲之，成本，千金翼，外台，並作粉之，成本，無若復服三字。}

- NOO: ZZ
  TXT: 傷寒脉浮緩，身不疼，但重，乍有輕時，{:(旁書)無少陰症者}{:無少陰症者五字，坊本，儳入時大之間。}大靑龍湯主之。{:主之，坊本，作發之，玉函，千金翼，者下，有可與二字。}

- NOO: ZZ
  TXT: 傷寒表不解，心下有水氣，乾嘔發熱而欬，或渴，或利，或噎，小便不利，小腹滿，或喘者，小靑龍湯主之。{:坊本，小便上，有或字，小復，作少復。}

- NOO: EP
  TXT: [ip/小靑龍湯]

- NOO: S3
  TXT: 麻黃{:(旁書)去節} 芍藥 細辛 乾姜 甘草{:(旁書)炙} 桂枝<small>（各三兩）</small>{:(旁書)去皮} 五味子<small>（半升）</small> 半夏<small>（半升）</small>{:(旁書)洗}

- NOO: S3
  TXT: 右八味，以水一斗，先煮麻黃，減二升，去上沫，內諸藥，煮取三升，去滓，溫服一升。{:成本，一升下，有加減法三字，若渴以下十二字，接雞子下，宋本，無渴者之者字，成本，微利下，有者字。}

- NOO: S3
  TXT: 若渴者，去半夏，加括蔞根三兩，若微利，去麻黃，加蕘花如一雞子。{:(旁書)熬令赤色}若噎者，去麻黃，加附子一枚。{:(旁書)炮}若小便不利，少腹滿者，去麻黃，加茯苓四兩。若喘者，去麻黃，加杏仁半升，{:(旁書)去皮尖}<small>（嵌註:且蕘花不治利，麻黃主喘，今此語反之，疑非仲景意）</small>。

- NOO: ZZ
  TXT: 傷寒，心下有水氣，欬而微喘，發熱不渴，{:(旁書)服湯已渴者。此寒去欲解也}。小靑龍湯主之。{:服湯以下十一字，坊本，在不渴字下。}

- NOO: ZZ
  TXT: 大陽病，外證未解，脉浮弱者，當以汗解，宜桂枝湯。{:成本，玉函，千金，杏子，作杏人。}

- NOO: ZZ
  TXT: 大陽病，下之微喘者，表未解故也，桂枝加厚朴杏子湯主之。

- NOO: EP
  TXT: [ip/桂枝加厚朴杏子湯]

- NOO: S3
  TXT: 桂枝<small>（三兩）</small>{:(旁書)去皮} 甘草<small>（二兩）</small>{:(旁書)炙} 生姜<small>（三兩）</small>{:(旁書)切} 芍藥<small>（三兩）</small> 大棗<small>（十二枚）</small>{:(旁書)擘} 厚朴<small>（二兩）</small>{:(旁書)炙，去皮} 杏仁<small>（五十枚）</small>{:(旁書)去皮尖}

- NOO: S3
  TXT: 右七味，以水七升，微火煮，取三升，去滓，溫服一升，覆取微似汗。

- NOO: ZZ
  TXT: 大陽病，外證未解，不可下。{:(旁書)下之爲逆}。欲解外者，宜桂枝湯。{:坊本，不可下，作不可下也，成本，玉函，解不間，有者字，湯下，有主之二字，下之爲逆四字，坊本，在下欲間。}

- NOO: Z2
  TXT: 大陽病，先發汗不解，而復下之，脉浮者不愈。浮爲在外，而反下之，故令不愈。今脉浮，故在外，當須解外則愈，宜桂枝湯。{:故下，成本，玉函，有知字，玉函，脉經，千金翼，無須字，解下，有其字，湯下，成本，有主之二字。}

- NOO: ZZ
  TXT: 大陽病，脉浮緊，無汗，發熱，身疼痛，八九日不解，表證仍在。<small>（嵌註:此當發其汗，服藥已，微除也）</small>。{□=*經}其人發煩，目瞑，劇者必䘐。所以然者，{:(旁書)䘐乃愈}陽氣重故也，麻黃湯主之。{:坊本，除下，無也字，䘐乃愈三字，在必䘐下。}

- NOO: Z1
  TXT: 大陽病，脉浮緊，發熱，身無汗，自䘐者愈。

- NOO: ZZ
  TXT: 二陽倂病，大陽初得病時，發其汗，汗先出不徹，因轉屬陽明，續自微汗出，不惡寒。<small>（嵌註:大陽病證不罷者，不可下，之爲逆）</small>。{□=*經}如此可以小發汗，設面色緣緣正赤者，陽氣拂鬱。{:(旁書)在表，當解之、薰之}。<small>（嵌註:若發汗不徹、不足，陽氣拂鬱）</small>。{□=*經}不得越。<small>（嵌註:當汗不汗，其人躁煩。○不知痛處，乍在腹中，乍○四肢，按之不可得）</small>。{□=*經}其人短氣，但坐，{:(旁書)以汗出不徹故也}更發汗則愈。<small>（嵌註:何以知汗出不徹？以脉濇故知也）</small>。{□=*經}若<small>（闕文）</small>。{:坊本，大陽病知大字上，有若字，之爲逆，作下之爲逆，在表以下七字傍書，在欎若間，不足下，有言字，煩下，無○印，乍下○印，作在字，以汗出以下七字，在坐字下，無若闕文三字。}

- NOO: Z1
  TXT: 脉浮數者，法當汗出而解。{:法當汗出而解之解字，坊本，作愈字，玉函，乃作而。}若下之，身重，心悸者，不可發汗，當自汗出乃解。所以然者，尺中脉微，此裡虛，須表裡實，津液自和，便自汗出愈。

- NOO: Z1
  TXT: 脉浮緊者，法當身疼痛，宜以汗解之。假令尺中遲者，不可發汗。何以知然？{:成本，知下，有之字。}以營氣不足，血少故也。

- NOO: Z2
  TXT: 脉浮者，病在表，可發汗，宜麻黃湯。脉浮而數者，可發汗，宜麻黃湯。

- NOO: Z1
  TXT: 病常自汗出者，此爲營氣和。營氣和者，外不諧，以衛氣不共營氣諧和故爾。以營行脉中，衛行脉外，復後發其汗，營衛和則愈，宜桂枝湯。

- NOO: Z2
  TXT: 病人藏無他病，時發熱，自汗出而不愈者，此衛氣不和也。先其時發汗則愈，宜桂枝湯。

- NOO: ZZ
  TXT: 傷寒脉浮緊，不發汗，因到䘐者，麻黃湯主之。{:湯下，成本，主之二字。}{:到，坊本，作致。}

- NOO: Z2
  TXT: 傷寒，不大便六七日，頭痛在熱者，{:在熱一本，作有熱。}與承氣湯。其小便淸者，知不在裏，仍在表也，當須發汗。若頭痛者，必䘐，宜桂枝湯。{:玉函，與承氣湯，作未可與承氣湯，其小便淸者玉函，外臺，竝作小便反淸，宋本，小便淸者下，有一云便靑四字細註，脉經，千金翼，作大便反靑。}

- NOO: Z1
  TXT: 傷寒發汗已解，半日許，復煩，脉浮數者，可更發汗，宜桂枝湯。{:成本，無已字，湯下，有主之二字。}

- NOO: Z1
  TXT: 凡病，若發汗、若吐、若下、若亡津液，如此者，陰陽自和則必自愈。{:坊本，無如此者三字，自和下，有者字，宋本，玉函，下字下，有亡血二字，玉函，脈經，亡津液，作無津液，液下，有而字。}

- NOO: Z1
  TXT: 發汗後，身疼痛，脉沈遲者，桂枝加芍藥生姜各一兩人參三兩新加湯主之。{:坊本，大下之身熱云云之章，下之後復發汗必振寒云云之章，下之後復發汗晝日云云之章，以上三章，例凡病若發汗之章後，本書，以上三章，接梔子乾姜湯主之下，合爲一章。}{:宋本，載桂枝加芍藥生姜各一兩人參三兩新加湯方。}

- NOO: Z1
  TXT: 發汗後，喘家不可更行桂枝湯。汗出而喘，無大熱者，可與麻黃杏仁甘草石膏湯。{:坊本，無喘家二字，成本，湯下，有主之二字。}

- NOO: EP
  TXT: [ip/麻黃杏仁甘草石膏湯]

- NOO: S3
  TXT: 麻黃<small>（四兩）</small>{:(旁書)去節} 杏仁<small>（五十箇）</small>{:(旁書)去皮} 甘草<small>（二兩）</small>{:(旁書)炙} 石膏<small>（半斤）</small>{:(旁書)碎，綿裹}

- NOO: S3
  TXT: 右四味，以水七升，煮麻黃，減二升，去上沫，內諸藥，煮取二升，去滓，溫服一升。{:宋本，成本，千金翼，服一升下，有本云黃耳柸五字，千金翼，柸作，杯，成本，玉函，，千金翼，升煮間，有先字。}

- NOO: Z2
  TXT: 發汗過多，其人叉手自冐心，心下悸，欲得按者，桂枝甘草湯主之。

- NOO: EP
  TXT: [ip/桂枝甘草湯]

- NOO: S3
  TXT: 桂枝<small>（四兩）</small>{:(旁書)去皮} 甘草<small>（二兩）</small>{:(旁書)炙}

- NOO: S3
  TXT: 右二味，以水三升，煮取一升，去滓，頓服。

- NOO: Z2
  TXT: 發汗後，其人臍下悸者，欲作奔豚，茯苓桂枝甘草大棗湯主之。

- NOO: EP
  TXT: [ip/茯苓桂枝甘草大棗湯]

- NOO: S3
  TXT: 茯苓<small>（半斤）</small> 桂枝<small>（四兩）</small>{:(旁書)去皮} 甘草<small>（二兩）</small>{:(旁書)炙} 大棗<small>（十五枚）</small>{:(旁書)擘}

- NOO: S3
  TXT: 右四味，以甘爛水一斗，先煮茯苓，減二升，內諸藥，煮取三升，去滓，溫服一升，日三服。

- NOO: S3
  TXT: 作甘爛水法：取水二斗，置大盆內，以杓揚之，水上珠子五六千顆相逐，取用之。{:宋本，成本，竝水上下，有有字。}

- NOO: Z1
  TXT: 發汗後，腹脹滿者，厚朴生姜半夏甘草人參湯主之。

- NOO: EP
  TXT: [ip/厚朴生姜半夏甘草人參湯]

- NOO: S3
  TXT: 厚朴<small>（半斤）</small>{:(旁書)去皮} 生姜<small>（半斤）</small>{:(旁書)切} 半夏<small>（半升）</small>{:(旁書)洗} 甘草<small>（二兩）</small> 人參<small>（一兩）</small>{:宋本，成本，作厚朴半斤炙去皮，成本，作甘草二兩炙。}

- NOO: S3
  TXT: 右五味，以水一斗，煮取三升，去滓，溫服一升，日三服。

- NOO: ZZ
  TXT: {:此章，宋本，成本，分爲四章，玉函，分爲三章。}傷寒若吐、若下後，心下逆滿，氣上衝胸，起則頭眩，脉沈緊，發汗則動經，身爲振搖者，茯苓桂枝白朮甘草湯主之。發汗，病不解，反惡寒者，{:(旁書)虛故也}{:虛故也三字傍書，坊本，在惡寒者下。}芍藥甘草附子湯主之。發汗，若下之，病仍不解，煩燥者，{:煩燥，坊本，皆作煩躁。}茯苓囘逆湯主之。發汗後，惡寒者，虛故也；不惡寒，但熱者，實也。當和胃氣，與調胃承氣湯。

- NOO: EP
  TXT: 茯苓桂枝甘草湯方{:茯苓桂枝甘草湯，坊本，皆作茯苓桂枝白朮甘草湯。}

- NOO: S3
  TXT: 茯苓<small>（四兩）</small> 桂枝<small>（三兩）</small>{:(旁書)去皮} 白朮 甘草<small>（各二兩）</small>{:(旁書)炙}{:白朮，金匱及玉函，作三兩。}

- NOO: S3
  TXT: 右四味，以水六升，煮取三升，去滓，分溫三服。{:玉函，三服下，有小便卽利四字。}

- NOO: EP
  TXT: 芍藥甘草附子湯{:宋本，湯下，有方字。}

- NOO: S3
  TXT: 芍藥 甘草<small>（各三兩）</small>{:(旁書)炙} 附子<small>（一枚）</small>{:(旁書)炮，去皮，破八片}

- NOO: S3
  TXT: 右三味，以水五升，煮取一升五合，去滓，分溫三服。{:宋本，成本，服下，有疑非仲景方五字，成本，無三服之三字。}

- NOO: EP
  TXT: 茯苓囘逆湯方{:坊本，茯苓囘逆湯，作茯苓四逆湯。}

- NOO: S3
  TXT: 茯苓<small>（四兩）</small> 人參<small>（一兩）</small> 附子<small>（一枚）</small>{:(旁書)生用，去皮，破八片} 甘草<small>（二兩）</small>{:(旁書)炙} 乾姜<small>（一兩）</small>{:四兩，成本，作六兩，乾姜一兩，宋本，成本，玉函，竝作一兩半。}

- NOO: S3
  TXT: 右五味，以水五升，煮取三升，去滓，溫服七合，日三服。{:日三服，宋本，作日二服，玉函，作分溫再服。}

- NOO: EP
  TXT: 調胃承氣湯方

- NOO: S3
  TXT: 芒硝<small>（半升）</small> 甘草{:(旁書)炙}{:坊本，甘草二兩。} 大黃<small>（四兩）</small>{:(旁書)去皮，淸酒洗}

- NOO: S3
  TXT: 右三味，以水三升，煮取一升，去滓，內芒硝，更煮一兩沸，頓服。<small>（嵌註:加減方非疑仲景方）</small>{:加減方非疑仲景方八字，意不通，然本書四部所載，皆同。}

- NOO: ZZ
  TXT: 大陽病，發汗後，大汗出，胃中乾，燥煩不得眠，欲得飮水者，少少與飮之，令胃氣和則愈。若脉浮，小便不利，微熱消渴者，五苓散主之。{:煩燥，坊本，作煩躁，五苓上，成本，玉函，竝有與字。}

- NOO: ZZ
  TXT: 發汗已，脉浮數，煩渴者，五苓散主之。{:五苓散方，宋本，成本，載發汗已云云之前。}

- NOO: EP
  TXT: [ip/五苓散]

- NOO: S3
  TXT: 猪苓<small>（十八銖）</small>{:(旁書)去皮} 澤瀉<small>（一兩六銖）</small> 白朮<small>（十八銖）</small> 茯苓<small>（十八銖）</small> 桂枝<small>（半兩）</small>{:(旁書)去皮}{:成本，作澤瀉一兩六銖半，桂下，無枝字，無如法將息四字，擣爲散，金匱，成本，玉函，皆作爲末。}

- NOO: S3
  TXT: 右五味，擣爲散，以白飮和，服方寸匕，日三服，多飮煖水，汗出愈，如法將息。

- NOO: ZZ
  TXT: 傷寒汗出而渴者，五苓散主之。小渴者，茯苓甘草湯主之。{:小渴，坊本，作不渴。}

- NOO: EP
  TXT: [ip/茯苓甘草湯]

- NOO: S3
  TXT: 茯苓<small>（二兩）</small> 桂枝<small>（二兩）</small>{:(旁書)去皮} 甘草<small>（一兩）</small>{:(旁書)炙} 生姜<small>（三兩）</small>{:(旁書)切}

- NOO: S3
  TXT: 右四味，以水四升，煮取二升，去滓，分溫三服。

- NOO: ZZ
  TXT: 中風發熱，六七日不解而煩，{:(旁書)有表裏證}渴欲飮水，水入口吐者，{:(旁書)名曰：水逆}五苓散主之。{:水入口吐者，宋本，成本，作水入則吐者，玉函，作水入卽吐，有表裏證四字，坊本，在煩字下，名曰水逆四字，在五苓散上，玉函，千金翼，名曰，作此爲。}

- NOO: Z2
  TXT: 未持脉時，病人叉手自冐心，師因敎試令欬而不欬者，此必兩□聾無聞也。所以然者，重以發汗，虛故也。{:宋本，成本，叉手作手叉，故也之也字，作如此二字，□印，坊本，作耳。}

- NOO: Z2
  TXT: 發汗後，飮水多，必喘，以水灌之，亦喘。

- NOO: ZZ
  TXT: 發汗後，水藥不得入口，{:(旁書)爲逆}若更發汗，必吐下不止。發汗吐下後，虛煩不得眠，若劇者，必反覆顚倒，心中懊憹，梔子豉湯主之。若少氣者，梔子甘草豉湯主之。若嘔者，梔子生姜豉湯主之。{:坊本，以發汗吐下后以下，別爲一章，爲逆二字，在口字下。}

- NOO: EP
  TXT: 梔子豉湯方

- NOO: S3
  TXT: 梔子<small>（十四箇）</small>{:(旁書)擘} 香豉<small>（四合）</small>{:(旁書)綿囊}{:囊，一本，作裹，以下傚之。}

- NOO: S3
  TXT: 右二味，以水四升，先煮梔子，得二升半，內豉，煮取一升半，去滓，分爲二服，溫進一服。得吐者，止後服。

- NOO: EP
  TXT: 梔子甘草豉湯方

- NOO: S3
  TXT: 梔子<small>（十四枚）</small>{:(旁書)擘} 甘草<small>（二兩）</small>{:(旁書)炙} 香豉<small>（四合）</small>{:(旁書)綿囊}{:十四枚，宋本，作十四箇。}

- NOO: S3
  TXT: 右三味，以水四升，先煮梔子、甘草，取二升半，內豉，煑取一升半，去滓，分二服，溫進一服，得吐者，止後服。

- NOO: EP
  TXT: 梔子生姜豉湯方

- NOO: S3
  TXT: 梔子<small>（十四箇）</small>{:(旁書)擘} 生姜<small>（五兩）</small> 香豉<small>（四合）</small>{:(旁書)綿囊}

- NOO: S3
  TXT: 右三味，以水四升，先煑梔子、生姜，取二升半，內豉，煑取一升半，去滓，分二服，溫進一服，得吐者，止後服。

- NOO: ZZ
  TXT: 發汗，若下之，而煩熱，胸中窒者，梔子豉湯主之。

- NOO: ZZ
  TXT: 傷寒五六日，大下之後，身熱不去，心中結痛者，未欲解也，梔子豉湯主之。

- NOO: ZZ
  TXT: 傷寒下後，心煩，腹滿，臥起不安者，梔子厚朴湯主之。

- NOO: EP
  TXT: [ip/梔子厚朴湯]

- NOO: S3
  TXT: 梔子<small>（十四箇）</small>{:(旁書)擘} 厚朴<small>（四兩）</small>{:(旁書)去皮} 枳實<small>（四枚）</small>{:(旁書)浸水，炙令黃}{:宋本，去皮上，有炙字。}

- NOO: S3
  TXT: 右三味，以水三升半，煑取一升半，去滓，分二服。溫進一服，得吐者，止後服。

- NOO: ZZ
  TXT: 傷寒，醫以丸藥大下之，身熱不去，微煩者，梔子乾薑湯主之。大下之後，復發汗，{:(旁書)亡津}小便不利者，{:宋本，成本，小便不利者下，有亡津液故也五字，玉函，無者字，作此亡津液，坊本，無亡津二字傍書。}勿治之，得小便利必自愈。下之後，復發汗，泌振寒，脉微細。<small>（嵌註:所以然者，以內外俱虛故也）</small>。{□=*經}下之後，發汗，晝日煩燥不得眠，{:坊本，燥，作躁。}夜而安靜，不嘔，不渴，無表證，脉沈微，身無大熱者，乾姜附子湯主之。

- NOO: EP
  TXT: 梔子乾姜湯方

- NOO: S3
  TXT: 梔子<small>（十四箇）</small>{:(旁書)擘} 乾姜<small>（一兩）</small>{:成本，玉函，千金翼，一兩作二兩。}

- NOO: S3
  TXT: 右二味，以水三升半，煮取一升半，去滓，分二服。溫進一服，得吐者，止後服。

- NOO: S3
  TXT: 凡用梔子湯，病人舊微溏者，不可與服之。

- NOO: EP
  TXT: 乾姜附子湯方

- NOO: S3
  TXT: 乾姜<small>（一兩）</small> 附子<small>（一枚）</small>{:(旁書)生，去皮，切八片}{:切八片，成本，作破八片。}

- NOO: S3
  TXT: 右二味，以水三升，煮取一升，去滓，頓服。

- NOO: ZZ
  TXT: 大陽病，發汗，汗出不解，其人仍發熱，心下悸，頭眩，身膶動，振振欲擗地者，玄武湯主之。{:玄武湯，坊本，作眞武湯，千金翼，與本書同。}

- NOO: Z1
  TXT: 咽喉乾燥者，不可發汗。

- NOO: Z1
  TXT: 淋家，不可發汗，汗出必便血。

- NOO: Z1
  TXT: 瘡家，雖身疼痛，不可發汗，汗出則痙。䘐家，不可發汗，汗出則必額上陷，脉急緊，直視不能目眴，不得眠。{:宋本，成本，無汗出則必之則字，能下，無目字。}

- NOO: Z1
  TXT: 亡血家，不可發汗，發汗則寒慄而振。汗家重發汗，必恍惚心亂，小便已，陰疼，與禹餘粮丸。

- NOO: Z1
  TXT: 病人有寒，復發汗，胃中冷，吐蚘。{:坊本，冷下，有必字，宋本，蚘下，有一作逆三字細註。}

- NOO: Z2
  TXT: 本發汗而復下之，此爲逆也。若先發汗，治不爲逆。本先下之，{:坊本，汗下，無此字，玉函，無若字，先發汗，先下之下，竝有者字。}而反汗之，此爲逆。若先下之，治不爲逆。

- NOO: ZZ
  TXT: 傷寒，醫下之，續得下利，淸糓不止，身疼痛者，急當救裏。後身疼痛，淸便自調者，急當可救表。救裏宜囘逆湯，救表宜桂枝湯。{:坊本，無可字。}

- NOO: Z1
  TXT: 病發熱，頭痛，脉反沈者，□□若不差，身體疼痛，當救其裏，宜囘逆湯。{:坊本，無者字，無□印。}

- NOO: ZZ
  TXT: 大陽病，先下而不愈，因後發汗，其人因致冒。{:後字，坊本，作復字，先下下，成本有之字。}

- NOO: Z1
  TXT: 冒家汗出自愈，所以然者，汗出表和故也。裡未和，然後復下之。{:冒家汗出之章，坊本，與前章，合爲一章，坊本，裡作裏，成本，裡未和，作得裏和。}

- NOO: ZZ
  TXT: 大陽病未解，脉陰陽俱停，下之必先振慄，汗出而解。<small>（嵌註:但陽脉微者，汗出而解；但陰微者，下之而解）</small>。{□=*經}若欲下之，宜調胃承氣湯。{:坊本，停字下，無下之二字，陽脉微者下，有先字。}{:坊本，者汗間，有先字。}

- NOO: Z2
  TXT: 大陽病，發熱汗出者，此營弱衛强，故使汗出。欲救邪風者，宜桂枝湯。{:坊本，此字下，有爲字。}

- NOO: ZZ
  TXT: 傷寒五六日，{:(旁書)中風}往來寒熱，胸脇苦滿，黙黙不欲飮食，心煩喜嘔，或胸中煩而不嘔，或渴，或腹中痛，或脇下痞鞕，或心下悸、小便不利，或不渴、身有微熱，或欬者，小柴胡湯主之。{:坊本，中風二字，在五六日下，宋本，默作嘿，成本，小柴胡湯上，有與字。}

- NOO: EP
  TXT: [ip/小柴胡湯]

- NOO: S3
  TXT: 柴胡<small>（半斤）</small> 黃芩<small>（三兩）</small> 人參<small>（三兩）</small> 半夏<small>（半升）</small>{:(旁書)洗} 甘草{:(旁書)炙} 生薑<small>（各三兩）</small>{:(旁書)切} 大棗<small>（十二枚）</small>{:(旁書)擘}

- NOO: S3
  TXT: 右七味，以水一斗二升，煑取六升，去滓，再煮，取三升。溫服一升，日三服。{:再煮，宋本，成本，作再煎，日三服下，成本，有后加減法四字。}

- NOO: Z1
  TXT: 若胸中煩而不嘔者，{:宋本，成本，不嘔下，無者字，無加括樓根之加字，若渴下，宋本，無者字，桂下，成本，無枝字。}去半夏、人參，加括樓實一枚。若渴者，去半夏，加人參，合前成四兩半，加括樓根四兩。若腹中痛者，去黃芩，加芍藥三兩。若脇下痞鞕，去大棗，加牡蠣四兩。若心下悸，小便不利者，去黃芩，加茯苓四兩。若不渴，外有微熱者，去人參，加桂枝三兩，溫覆微汗愈。若欬者，去人參、大棗、生薑，加五味子半升，乾姜二兩。

- NOO: Z1
  TXT: 血弱氣盡，腠理開，邪氣因入，與正氣相搏，結於脇下，正邪分爭，往來寒熱，休作有時，嘿嘿不欲飮食。臧府相違，其病必下，邪高病下，故使嘔也，小柴胡湯主之。{:坊本，搏作博，遠作連，病作痛，成本，嘿作默，宋本，也字下，有一云，藏府相違，其病必下，脇膈中痛十四字細註。}

- NOO: Z1
  TXT: 服柴胡湯已，渴者，屬陽明，{:成本，明下有也字。}以法治之。得病六七日，脉遲浮弱，惡風寒，手足溫。醫二三下之，不能食，而脇下滿痛，面目及身黃，頸項强，小便黃者，與柴胡湯，後必下重。{:小便黃，玉函，脉經，千金翼，成本，共作小便難。}

- NOO: Z2
  TXT: 本渴，飮水而嘔者，柴胡湯不中與也。食糓者噦。{:成本，本渴飮水而嘔者，作本渴而飮水嘔者，且坊本，以本渴以下與前章，合爲一章。}

- NOO: ZZ
  TXT: 傷寒四五日，身熱惡風，頸項强，脇下滿，手足溫而渴者，小柴胡湯主之。

- NOO: ZZ
  TXT: 傷寒，陽脉濇，陰脉弦，□□先與小建中湯。{:(旁書)法當腹中急痛}不差者，小柴胡湯主之。{:坊本，無□印，且法當腹中急痛五字，接弦字下，混入本文，成本，痛下，有者字，者小間，有與字。}

- NOO: EP
  TXT: 小建中湯方

- NOO: S3
  TXT: 桂枝<small>（三兩）</small>{:(旁書)去皮} 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘} 芍藥<small>（六兩）</small> 生姜<small>（三兩）</small>{:(旁書)切} 膠飴<small>（一升）</small>{:甘草二兩，成本，作三兩，內飴，作內膠餄。}

- NOO: S3
  TXT: 右六味，以水七升，煮取三升，去滓，內飴，更上微火消解，溫服一升，日三服。

- NOO: Z2
  TXT: 嘔家不可用建中湯，以甜故也。{:嘔家以下十二字，坊本，接日三服下，分不爲別章。}

- NOO: Z1
  TXT: 傷寒中風，有柴胡證，但見一證便是，不必悉具。

- NOO: Z1
  TXT: 凡柴胡湯病證而下之，若柴胡證不罷者，復與柴胡湯，必蒸蒸而振，却復發熱汗出而解。{:成本，却下，無復字。}

- NOO: ZZ
  TXT: 傷寒二三日，心中悸而煩者，小建中湯主之。

- NOO: ZZ
  TXT: 大陽病，十餘日，{:(旁書)過經}反二三下之，後四五日，柴胡證仍在者，先與小柴胡湯。嘔不止，心下急，鬱鬱微煩者，爲未解也，與大柴胡湯下之，則愈。{:坊本，作太陽病過經十餘日，小柴胡湯之湯字，宋本無，大柴胡湯之湯字，成本無，宋本，急下，有一云嘔止小安六字細註。}

- NOO: EP
  TXT: [ip/大柴胡湯]

- NOO: S3
  TXT: 柴胡<small>（半斤）</small> 黃芩<small>（三兩）</small> 芍藥<small>（三兩）</small> 半夏<small>（半升）</small>{:(旁書)洗} 生姜<small>（五兩）</small>{:(旁書)切} 枳實<small>（四枚）</small>{:(旁書)炙} 大棗<small>（十二枚）</small>{:(旁書)擘}

- NOO: S3
  TXT: 右七味，以水一斗二升，煮取六升，去滓，再煎，溫服一升，日三服。<small>（嵌註:一方加大黃二兩，若不加，恐不爲大柴胡湯）</small>。

- NOO: ZZ
  TXT: 傷寒十三日不解，胸脇滿而嘔，日晡所發潮熱，已而微利。<small>（嵌註:此本柴胡，下之而不得利，今反利者，知醫以丸藥下之，非其治也）</small>。{:宋本，成本，此本柴胡下，有證字，而字，宋本，作以字，之非間，有此字。}{:(旁書)潮熱者實也}{:潮熱者實也五字，坊本，在非其治也下。}{□=*經}先宜服小柴胡湯以解外，後以柴胡加芒硝湯主之。

- NOO: EP
  TXT: [ip/柴胡加芒硝湯]

- NOO: S3
  TXT: 柴胡<small>（二兩十六銖）</small> 黃芩<small>（一兩）</small> 人參<small>（二兩）</small>{:人參二兩，宋本，玉函，作一兩。} 甘草<small>（一兩）</small>{:(旁書)炙} 生姜<small>（一兩）</small>{:(旁書)切} 半夏<small>（二十銖）</small>{:(旁書)洗，本云五枚} 大棗<small>（四枚）</small>{:(旁書)擘} 芒硝<small>（二兩）</small>{:宋本，硝作消，以下皆準之。}

- NOO: S3
  TXT: 右八味，以水四升，煮取二升，去滓，內芒硝，更煎微沸，{:更煎，宋本，作更煮。}分溫再服。<small>（嵌註:不解更作）</small>。

- NOO: ZZ
  TXT: 傷寒十三日不解，時讝語者，{:(旁書)過經}以有熱也，當以湯下之。{:坊本，無不解二字，過經二字，置十三日下，無時字，玉函，時，作而字，者以二字，作內字。}

- NOO: Z1
  TXT: 若小便利者，{:若以下，宋本，成本，與前章，合爲一章。}大便當鞕，而反下利，脉調和者，知醫以丸藥下之，非其治也。若自下利者，脉當微厥，今反和者，此爲內實也，調胃承氣湯主之。

- NOO: ZZ
  TXT: 大陽病不解，熱結膀胱，其人如狂，{:(旁書)血自下者，愈}血自下，其外不解者，尙未可攻，當先解其外。外解已，但小腹急結者，乃可攻之，宜桃核承氣湯。{:坊本，無血自下者愈五字傍書，下其間，有下者愈三字，成本，解下，無其字，宋本，湯下，有後云解外宜桂枝湯八字細註。}

- NOO: EP
  TXT: [ip/桃核承氣湯]

- NOO: S3
  TXT: 桃仁<small>（五十箇）</small>{:(旁書)去皮尖} 大黃<small>（四兩）</small> 桂枝<small>（二兩）</small>{:(旁書)去皮} 甘草<small>（二兩）</small>{:(旁書)炙} 芒硝<small>（二兩）</small>

- NOO: S3
  TXT: 右五味，以水七升，煮取二升半，去滓，內芒硝，更上火微沸，下火。先⻝溫服五合，日三服。<small>（嵌註:當微利）</small>。

- NOO: ZZ
  TXT: 傷寒八九日，下之，胸滿煩驚，小便不利，讝語，一身盡重，不可轉側者，柴胡加龍骨牡蠣湯主之。<small>（嵌註:本云：柴胡湯，今加龍骨等）</small>。{:宋本，本云以下十字，置溫服一升之次。}

- NOO: EP
  TXT: 又方{:坊本，又方，作柴胡加龍骨牡礪湯方。}

- NOO: S3
  TXT: 柴胡<small>（四兩）</small> 龍骨 黃芩 生姜{:(旁書)切} 鉛丹 人參 桂枝 茯苓<small>（各一兩半）</small> 半夏<small>（二合半）</small>{:(旁書)洗} 大黃<small>（二兩）</small> 牡蠣<small>（一兩半）</small> 大棗<small>（六枚）</small>{:(旁書)擘}{:成本，無黃芩，作半夏二合，玉函，鉛丹，作黃丹，宋本，桂枝下，有去皮二字，牡礪下，有熬字。}

- NOO: S3
  TXT: 右十二味，以水八升，煮取四升，內大黃，切如碁子，更煮一兩沸，去滓，溫服一升。{:成本，十二味，作十一味。}

- NOO: Z2
  TXT: 傷寒腹滿讝語，寸口脉浮而緊，此肝乘脾也，名曰縱，刺期門。

- NOO: Z2
  TXT: 傷寒發熱，嗇嗇惡寒，大渴欲飮水，其腹必滿，自汗出，小便利，其病欲解，此肝乘肺也，名曰橫，刺期門。

- NOO: ZZ
  TXT: 大陽病二日，反躁，反熨背，{:反熨背，宋本，作凡熨其背，成本，作反熨其背。}而大汗出，大熱入胃，胃中水竭，躁煩，必發讝語。<small>（嵌註:十餘日，振慄，自下利者，此爲欲解）</small>。{□=*經}故其發汗，後腰以下不得汗，欲小便不得，反嘔，欲失溲，足下惡風，大便鞕。<small>（嵌註:小便當數，而反不數，及不多）</small>。{□=*經}大便已，頭卓然而痛，{:(旁書)糓氣下流故也}其人足心必熱。{:坊本，解下，有也字，無其發汗之發字，糓氣下流故也六字，在必熱下，宋本，入胃下，有一作二日內燒瓦熨背，大汗出，火氣入胃十六字細註，玉函，亦作太陽病二日而反燒瓦熨其背而大汗出火熱入胃，脉經亦，作火氣入胃。}

- NOO: ZZ
  TXT: 大陽病中風，以火却發汗，邪風被火熱，{:(旁書)失其常度，兩相薰灼}血氣流溢，其身必發黃。<small>（嵌註:陽盛則欲䘐，陰虛則小便鞕，陰陽俱虛竭，身體則枯燥）</small>。{□=*經}但頭汗出，劑頸而還，腹滿微喘，口乾，咽爛，或不大便，久則讝語，{:坊本，其身下，無必字，失其常度以下八字，在流溢下，兩相間，有陽字，鞕作難，陰虛下，宋本，玉函，無則字。}甚者至噦，手足躁擾，捻衣摸床。{:床，坊本，作牀。}<small>（嵌註:小便利者，其人可治）</small>。

- NOO: ZZ
  TXT: 傷寒脉浮，醫以火迫却之，{:(旁書)亡陽}必驚狂，臥起不安者，桂枝去芍藥加蜀漆牡蠣龍骨救逆湯主之。{:臥起，成本，作起臥，亡陽二字，坊本，在迫劫下。}

- NOO: EP
  TXT: [ip/桂枝去芍藥加蜀漆牡蠣龍骨救逆湯]

- NOO: S3
  TXT: 桂枝<small>（三兩）</small>{:(旁書)去皮} 甘草<small>（二兩）</small>{:(旁書)炙} 生姜<small>（三兩）</small>{:(旁書)切} 大棗<small>（十二枚）</small>{:(旁書)擘} 牡蠣<small>（五兩）</small>{:(旁書)熬} 蜀漆<small>（三兩）</small>{:(旁書)洗，去醒} 龍骨<small>（四兩）</small>{:醒，一本，作腥，右七味，成本，作右爲末。}

- NOO: S3
  TXT: 右七味，以水一斗二升，先煮蜀漆，減二升，內諸藥，煮取三升，去滓，溫服一升。<small>（嵌註:本云：桂枝湯，今去芍藥，加蜀漆、牡蠣、龍骨）</small>。

- NOO: Z1
  TXT: 形作傷寒，其脉不弦堅而弱。{:(旁書)弱者發熱}弱者必渴，被火必讝語，弱者發熱。脉浮者，解之當汗出，愈。{:堅，坊本，作緊，火下，成本，有者字，坊本，無浮者之者字，無弱者發熱四字傍書。}

- NOO: ZZ
  TXT: 大陽病，以火熏之，不得汗，其人必躁，{:(旁書)到經不解}必淸血，名爲火邪。{:到經不解四字，坊本，在必躁下。}火邪，脉浮熱甚，{:坊本，脉浮上，無火邪二字，此爲實以下七字，在之字下，成本吐作唾。}而反炙之，{:炙字，一本，作灸，以下準之。}{:(旁書)此爲實，實以虛治}因火而動，必咽燥吐血。

- NOO: Z1
  TXT: 微數之脉，愼不可炙，因火爲邪，則爲煩逆，{:(旁書)追虛追實}血散脉中，火氣雖微，內攻有力，{:(旁書)焦骨傷筋}血難復也。{:坊本，追虛追實四字，在煩逆下，焦骨傷筋四字，在有力下。}

- NOO: Z1
  TXT: 脉浮，宜以汗解，用火炙之，邪無從出，因火而盛，病從腰以下必重而痺。欲自解者，{:(旁書)火逆之也}必當先煩，乃有汗而解。<small>（嵌註:何以知之？脉浮，知汗出解）</small>。{:坊本，知上，有故字，宋本，成本，火逆之也，作名火逆也，玉函，作此爲火逆，共在痺字下，煩乃間，宋本，有煩字，成本汗出解下，有也字，成本，玉函，欲以下，爲別章。}

- NOO: ZZ
  TXT: 燒針令其汗，針處被寒，核起而赤者，必發奔豚。{:(旁書)氣從小腹上衝心者}。{:氣從小腹以下八字傍書，坊本，在發奔豚下。}炙其核上各一壯，與桂枝加桂湯。{:宋本，載桂枝加桂湯方。}<small>（嵌註:更加桂枝二兩也。本云：桂枝湯，今加桂五兩，所以加桂者，以能泄奔豚氣也）</small>。

- NOO: ZZ
  TXT: 火逆，下之，因燒針煩燥者，桂枝甘草龍骨牡蠣湯主之。{:燥，坊本，作躁。}

- NOO: EP
  TXT: [ip/桂枝甘草龍骨牡蠣湯]

- NOO: S3
  TXT: 桂枝<small>（一兩）</small>{:(旁書)去皮} 甘草<small>（二兩）</small>{:(旁書)炙} 牡蠣<small>（二兩）</small>{:(旁書)熬} 龍骨<small>（二兩）</small>{:成本，四味，作爲末。}

- NOO: S3
  TXT: 右四味，以水五升，煮取二升半，去滓，溫服八合，日三服。

- NOO: Z1
  TXT: 大陽傷寒者，加溫針，必驚也。

- NOO: ZZ
  TXT: 大陽病，當惡寒發熱，今自汗出，反不惡寒不發熱，{:(旁書)關上}脉細數者，以醫吐之過也。{:(旁書)此爲小逆}{:宋本，成本，無不發熱之不字，玉函，不作而字，過作故，坊本，關上二字，在脉上，此爲小逆四字，在所致也下。}

- NOO: Z1
  TXT: 一二日吐之者，腹中飢，口不能食；三四日吐之者，不喜糜粥，欲冷食，朝食夕吐，以醫吐之所致也。{:坊本，一二日云云之章，接前章，爲一章，欲冷間，有食字，夕作暮。}

- NOO: Z1
  TXT: 大陽病吐之，但大陽病當惡寒，今反不惡寒，不欲近衣，此爲吐之內煩也。

- NOO: Z1
  TXT: 病人脉數，數爲熱，當消糓引食，而反吐者，此以發汗，令陽氣微，膈氣虛，脉乃數也。數爲客熱，不能消糓，以胃中虛冷，故吐也。

- NOO: ZZ
  TXT: 大陽病，{:(旁書)過經}十餘日，心下溫溫欲吐，而胸中痛，大便反溏，腹微滿，鬱鬱微煩。先此時，自極吐下者，與調胃承氣湯。<small>（嵌註:若不爾者，不可與。○但欲嘔，胷中痛，微溏者，此非柴胡湯證，以嘔故知極吐也）</small>。{:坊本，過經二字，在病十間，無○印，吐也，作吐下也，成本，無柴胡湯證之湯字。}

- NOO: ZZ
  TXT: 大陽病六七日，表證仍在，脉微而沈，反不結胸，其人發狂者，以熱在下焦，小腹當鞕滿，小便自利者，下血乃愈。<small>（嵌註:所以然者，以大陽隨症，瘀熱在裏故也）</small>。{□=*經}抵當湯主之。{:坊本，小腹，作少復，症作經。}

- NOO: EP
  TXT: [ip/抵當湯]

- NOO: S3
  TXT: 水蛭{:(旁書)熬} 蝱蟲<small>（各三十箇）</small>{:(旁書)去翅足，熬} 桃仁<small>（二十箇）</small>{:(旁書)去皮尖} 大黃<small>（二兩）</small>{:(旁書)酒洗}{:坊本，作大黃三兩，千金翼，作二兩，四味下，成本，玉函，有爲末二字。}

- NOO: S3
  TXT: 右四味，以水五升，煮取三升，去滓，溫服一升。不下更服。

- NOO: ZZ
  TXT: 大陽病，身黃，脉沈結，小腹鞕，{:(旁書)小便不利者，爲無血也}。小便自利，其人如狂者，{:(旁書)血證諦也}抵當湯主之。{:坊本，小腹，作少腹，小便不利以下九字傍書，在鞕小間，血證以下四字，在者抵間。}

- NOO: ZZ
  TXT: 傷寒有熱，小腹滿，應小便不利，今反利者，{:(旁書)爲有血也}當可下之，宜抵當丸。{:(旁書)不可餘藥}{:不可餘藥，本書，一作不再餘藥，坊本，小腹，作少復，當下，無可字，爲有血也四字，在者當間，不可餘藥四字，在之宜間。}

- NOO: EP
  TXT: [ip/抵當丸]

- NOO: S3
  TXT: 水蛭<small>（二十箇）</small>{:(旁書)熬} 蝱蟲<small>（二十箇）</small>{:(旁書)去翅足，熬} 桃仁<small>（二十五箇）</small>{:(旁書)去皮尖} 大黃<small>（三兩）</small>

- NOO: S3
  TXT: 右四味，擣分四丸，以水一升，煮一丸，取七合服之，晬時當下血。{:(旁書)若不下者，更服}。{:若不下者更服六字，坊本，在下血下。}

- NOO: Z2
  TXT: 大陽病，小便利者，以飮水多，必心下悸。小便少者，必苦裏急也。

- NOO: BB
  TXT: 辨大陽病 結胸{:坊本，大陽病下，無結胸二字。}

- NOO: Z2
  TXT: 問曰：病在結胷，有藏結，其狀如何？答曰：按之痛，寸脉浮，關脉沈，名曰結胷也。何謂藏結？答曰：如結胷狀，飮食如故，時時下利，寸脉浮，關脉小細沈緊，名曰藏結。舌上白胎滑者，難治。

- NOO: Z2
  TXT: 藏結無陽症，不往來寒熱，其人反靜，舌上胎滑者，不可攻也。{:坊本，症作證，宋本，寒熱下，有一云寒而不熱六字細註。}

- NOO: Z1
  TXT: 病發於陽，而反下之，熱入，因作結胷；病發於陰，而反下之，因作痞也。{:宋本，反下之下，有一作汗出四字細註，成本，痞下，無也字，坊本，所以以下十三字，接前章，爲一章。}

- NOO: Z1
  TXT: 所以成結胸者，以下之太早故也。

- NOO: Z1
  TXT: 結胷者，項亦强，如柔痙狀，下之則和，宜大陷胷丸。

- NOO: Z1
  TXT: 結胸證，其脉浮大者，不可下，下之則死。結胷證悉具，煩燥者，亦死。{:坊本，以結胸證悉具以下，爲別章，燥作躁。}

- NOO: ZZ
  TXT: 大陽病，脉浮而動數。<small>（嵌註:浮則爲風，數則爲熱，動則爲痛，數則爲虛）</small>。{□=*經}頭痛發熱，微盜汗出，而反惡寒者，表未解也。醫反下之，動數變遲，{:(旁書)胃中空虛，客氣動膈}膈內拒痛，短氣躁煩，心中懊憹，陽氣內陷，心下因鞕，則爲結胸，大陷胷湯主之。若不大結胷，但頭汗出，餘處無汗，劑頸而還，小便不利，身必發黃也，宜大陷胷丸。{:坊本，胃中空虛，客氣動膈八字，在痛短間，宋本，拒痛下，有一云頭痛卽眩六字細註，坊本，無若不大結胸之大字，及宜大陷胸丸五字，宋本，無黃也之也字。}

- NOO: EP
  TXT: 大陷胷湯方

- NOO: S3
  TXT: 大黃<small>（六兩）</small>{:(旁書)去皮} 芒硝<small>（一升）</small> 甘遂<small>（一錢匕）</small>{:成本，無匕字。}

- NOO: S3
  TXT: 右三味，以水六升，先煮大黃，取二升，去滓，內芒硝，煮一兩沸，內甘遂末，溫服一升，得快利，止後服。

- NOO: EP
  TXT: 大陷胷丸方{:宋本，成本，大陷胸丸方，揭結胸者，項亦强云云之章后。}

- NOO: S3
  TXT: 大黃<small>（半斤）</small> 葶藶子<small>（半升）</small>{:(旁書)熬} 芒硝<small>（半升）</small> 杏仁<small>（半升）</small>{:(旁書)去皮尖，熬黑}

- NOO: S3
  TXT: 右四味，擣篩二味，內杏仁、芒硝，合硏如脂，和散，取如彈丸一枚。別擣甘遂末一錢匕，白蜜二合，水二升，煮取一升，溫頓服之，一宿乃下，如不下，更服，取下爲效，禁如藥法。

- NOO: ZZ
  TXT: 傷寒六七日，結胷熱實，脉沈而緊，心下痛，按之石鞕者，大陷胷湯主之。

- NOO: ZZ
  TXT: 傷寒十餘日，熱結在裏，復往來寒熱者，與大柴胡湯。但結胷無大熱，但頭微汗出者，{:(旁書)無大熱者，此爲水結在胷脅也}。大陷胷湯主之。{:坊本，大熱者以下十二字傍書，在但結胸下，無無大熱三字。}

- NOO: ZZ
  TXT: 大陽病，重發汗，而復下之，不大便五六日，舌上燥而渴，日晡所小有潮熱，發心胸大煩，{:發心胸大煩五字，坊本無，宋本，潮熱下，有一云日哺所發心胸大煩十字細註。}從心下至少腹，鞕滿而痛，不可近者，大陷胷湯主之。少結胸者，正在心下，按之則痛，脉浮滑者，小陷胷湯主之。{:坊本，少結胸者以下，爲別章，少結胸者，作小結胸病。}

- NOO: EP
  TXT: [ip/小陷胷湯]

- NOO: S3
  TXT: 黃連<small>（一兩）</small> 半夏<small>（半升）</small>{:(旁書)洗} 括蔞實<small>（一枚）</small>{:(旁書)大者}{:成本，一枚作一箇。}

- NOO: S3
  TXT: 右三味，以水六升，先煮括蔞實，取三升，去滓，內諸藥，煮取二升，去滓，分溫三服。{:坊本，無先煮括蔞實之實字。}

- NOO: ZZ
  TXT: 大陽病，二三日，不能臥，但欲起，心下必結，脉微弱者，{:(旁書)此本有寒飮也}反下之，若利止，必作結胸。未止者，四五日復下之，此作協熱利也。{:此本有寒飮也六字，坊本，在者反間，飮作分。}

- NOO: ZZ
  TXT: 大陽病下之，其脉促，不結胸者，{:(旁書)此爲欲解也}□□□□□□。{:宋本，促下，有一作縱三字細註，坊本，此爲欲解也五字，在結胸者下，無□印。}

- NOO: Z1
  TXT: 脉浮者，必結胸。脉緊者，必咽痛。脉弦者，必兩脅拘急。脉細數者，頭痛未止；脉沈緊者，必欲嘔。脉沈滑者，恊熱利。脉浮滑者，必下血。{:脉浮以下，坊本，接前章，爲一章。}

- NOO: ZZ
  TXT: 病在陽，應以汗解之，反以冷水潠之，若灌之，其熱被刧不得去，彌更益煩，肉上粟起，意欲飮水，反少渴者，服文蛤散。若不差者，與五苓散。寒實結胸，無熱證者，與三物小陷胸湯。<small>（嵌註:白散亦可服）</small>。{:坊本，少渴，作不渴，以寒實結胸以下，爲別章。}

- NOO: EP
  TXT: 文蛤散

- NOO: S3
  TXT: 文蛤<small>（五兩）</small>

- NOO: S3
  TXT: 右一味，爲散，以沸湯，和一方寸匕服，湯用五合。{:一方寸匕，成本，作一錢匕。}

- NOO: EP
  TXT: 白散

- NOO: S3
  TXT: 桔更<small>（三分）</small>{:更，坊本，作梗。} 巴豆<small>（一分）</small>{:(旁書)去皮去，熬黑，硏如脂}。{:去皮去，坊本，作去皮心。} 貝母<small>（三分）</small>

- NOO: S3
  TXT: 右三味，爲散，內巴豆，更於臼中杵之，以白飮和服，强人半錢匕，羸者減之。病在膈上必吐，在膈下必利，不利進熱粥一杯，利過不止，進冷粥一杯。

- NOO: Z1
  TXT: 五苓散。{:坊本，無五苓散三字，身熱以下之章，接冷粥一杯之后，合爲一章，□作與。}

- NOO: Z1
  TXT: 身熱，皮粟不解，欲引衣自覆者，若以水潠之，洗之，益令熱劫不得出，當汗而不汗，則煩。假令汗出已，腹中痛，{□=*與}芍藥三兩如上法。

- NOO: Z2
  TXT: 太陽與少陽倂病，頭項强痛，或眩冐，時如結胸，心下痞鞕者，當刺太椎第一間、肺兪、肝兪，愼不可發汗，發汗則讝語，脉弦。五日，讝語不止，當刺期門。{:太陽及太椎之太字，一本作大。}

- NOO: Z2
  TXT: 婦人中風，發熱惡寒，經水適來，得之七八日，熱除而脉遲，身凉，胸脇下滿，如結胸狀，讝語者，此爲熱入血室也，當刺期門，隨其實而取之。{:成本，取作寫。}

- NOO: ZZ
  TXT: 婦人中風，七八日，續得寒熱，發作有時，經水適斷者，{:(旁書)此爲熱入血室}其血必結，故使如瘧狀，發作有時，小柴胡湯主之。{:此爲熱入血室六字，坊本，在適斷者下。}

- NOO: Z1
  TXT: 婦人傷寒，發熱，經水適來，晝日明了，暮則讝語，如見鬼狀者，此爲熱入血室。無犯胃氣及上二焦，必自愈。

- NOO: ZZ
  TXT: 傷寒六七日，發熱微惡寒，支節煩疼，微嘔，心下支結，外證未去者，柴胡桂枝湯主之。{:成本，柴胡下，有加字。}{:成本，玉函，作桂枝一兩半。}

- NOO: EP
  TXT: [ip/柴胡桂枝湯]

- NOO: S3
  TXT: 桂枝{:(旁書)去皮} 黃芩<small>（一兩半）</small> 人參<small>（一兩半）</small> 甘草<small>（一兩）</small>{:(旁書)炙} 半夏<small>（二合半）</small>{:(旁書)洗} 芍藥<small>（一兩半）</small> 大棗<small>（六枚）</small>{:(旁書)擘} 生姜<small>（一兩半）</small>{:(旁書)切} 柴胡<small>（四兩）</small>

- NOO: S3
  TXT: 右九味，以水七升，煮取三升，去滓，溫服一升。<small>（嵌註:本云：人參湯，作如桂枝法，加半夏、柴胡、黃芩，復如柴胡法，今用人參作各半劑）</small>。{:宋本，無各字。}

- NOO: ZZ
  TXT: 傷寒五六日，已發汗而復下之，胷脅滿，微結，小便不利，渴而不嘔，但頭汗出，往來寒熱，心煩者，{:(旁書)此爲未解也}柴胡桂枝乾姜湯主之。{:坊本，此爲未解也五字，在者柴間。}

- NOO: EP
  TXT: [ip/柴胡桂枝乾姜湯]

- NOO: S3
  TXT: 柴胡<small>（半斤）</small> 桂枝<small>（三兩）</small>{:(旁書)去皮} 乾姜<small>（二兩）</small> 括蔞根<small>（四兩）</small> 黃芩<small>（三兩）</small> 牡蠣<small>（二兩）</small>{:(旁書)熬} 甘草<small>（二兩）</small>{:(旁書)炙}

- NOO: S3
  TXT: 右七味，以水一斗二升，煮取六升，去滓，再煎，取三升，溫服一升，日三服。初服微煩，復服汗出，便愈。

- NOO: ZZ
  TXT: 傷寒五六日，頭汗出，微惡寒，手足冷，心下滿，口不欲食，大便鞕，脉細者。{:(旁書)此爲陽微結，必有表，復有裏也。脉沈，亦有裏也}。<small>（嵌註:汗出爲陽微，假令純陰結，不得復有外證，悉入在裏，此爲半在裏半在外也。脉雖沈緊，不得爲少陰病，所以然者，少陰不得有汗，今頭汗出，故知非少陰也）</small>。{□=*經}可與小柴胡湯。設不了了者，得屎而解。{:坊本，此爲陽微結以下十八字，在脉細者下。}

- NOO: ZZ
  TXT: 傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。{:(旁書)此雖已下之，不爲逆也}。必蒸蒸而振，却發熱汗出而解。若心下滿，而鞕痛者，{:(旁書)此爲結}大陷胸湯主之。但滿而不痛者，{:(旁書)此爲痞}柴胡不中與之，宜半夏瀉心湯。{:坊本，此雖已下之以下十字，在與柴胡湯下，此爲結三字，作此爲結胸，在鞕痛者下，此爲痞三字，在不痛者下。}

- NOO: EP
  TXT: [ip/半夏瀉心湯]

- NOO: S3
  TXT: 半夏<small>（半升）</small>{:(旁書)洗} 黃芩 乾姜 人參 甘草<small>（各三兩）</small>{:(旁書)炙} 黃連<small>（一兩）</small> 大棗<small>（十二枚）</small>{:(旁書)擘}

- NOO: S3
  TXT: 右七味，以水一斗，煮取六升，去滓，再煮，取三升，溫服一升，日三服。{:再煮，宋本，作再煎。}

- NOO: ZZ
  TXT: 大陽少陽倂病，而反下之，成結胷，心下鞕，下利不止，水漿不下，其人心煩，□□□□□。{:坊本，心煩下，無□印。}

- NOO: Z1
  TXT: 脉浮而緊，復下之，緊反入裏，則作痞。按之自濡，但氣痞耳。

- NOO: ZZ
  TXT: 大陽中風，下利，嘔逆，<small>（嵌註:表解者，乃可攻之）</small>。{□=*經}其人漐漐汗出，發作有時，頭痛，心下痞，鞕滿，引脅下痛，乾嘔，短氣，汗出，不惡寒者，{:(旁書)此表解，裏未和也}十棗湯主之。{:此表解以下七字，坊本，在者十間。}

- NOO: EP
  TXT: [ip/十棗湯]

- NOO: S3
  TXT: 芫花{:(旁書)熬} 甘遂 大戟

- NOO: S3
  TXT: 右三味等分，各別擣爲散。以水一升半，先煮大棗肥者十枚，取八合，去滓，內藥末。<small>（嵌註:强人服一錢匕，羸人者服半錢）</small>。{□=*經}溫服之。{:(旁書)平旦服}若下少，病不除者，明日更服，{:(旁書)加半錢}得快下利後，糜粥自養。{:坊本，無羸人者之者字，平旦服三字，在溫服之下，加半錢三字，在更服下。}

- NOO: ZZ
  TXT: 大陽病，醫發汗，遂發熱惡寒，因復下之，心下痞。<small>（嵌註:表裏但虛，陰陽氣竝竭）</small>。{:無陽則陰獨，五字，坊本，在陽氣並竭下，但虛，作俱虛。}{:(旁書)無陽則陰獨}，{□=*經}復加燒針，因胸煩。<small>（嵌註:面色靑黃，膚膶者，難治。今色微黃，手足溫者，易愈）</small>。{□=*經}心下痞，按之濡，其脉浮者，{:(旁書)關上}大黃黃連瀉心湯主之。心下痞，而復惡寒，汗出者，附子瀉心湯主之。心下痞，{:(旁書)本以下之故}與瀉心湯。痞不解，其人渴而口燥煩，小便不利者，五苓散主之。<small>（嵌註:一方云：忍之一日乃愈）</small>。{:坊本，關上二字，在脉浮間，成本，無一方云以下九字。}{:坊本，以心下痞按之濡以下十九字，爲一章，以心下痞而復以下十七字，爲一章，以本以下之故心下痞以下三十二字，爲一章。}

- NOO: EP
  TXT: 大黃黃連瀉心湯方

- NOO: S3
  TXT: 大黃<small>（二兩）</small> 黃連 黃芩<small>（各一兩）</small>{:坊本，無黃芩，右三味，作右二味。}

- NOO: S3
  TXT: 右三味，以麻沸湯二升漬之，須臾，絞去滓，分溫再服。

- NOO: EP
  TXT: 附子瀉心湯方

- NOO: S3
  TXT: 大黃<small>（二兩）</small> 黃連<small>（一兩）</small> 黃芩<small>（一兩）</small> 附子<small>（二枚）</small>{:(旁書)炮，去皮，破，別煮取汁}{:成本，玉函，千金翼，二枚坊一枚。}

- NOO: S3
  TXT: 右四味，切三味，以麻沸湯二升漬之，須臾，絞去滓，內附子汁，分溫再服。

- NOO: ZZ
  TXT: 傷寒，汗出解之後，胃中不和，心下痞鞕，乾噫，食臭，脅下有水氣，腹中雷鳴，下利者，生姜瀉心湯主之。

- NOO: EP
  TXT: [ip/生姜瀉心湯]

- NOO: S3
  TXT: 生姜<small>（四兩）</small>{:(旁書)切} 甘草<small>（三兩）</small>{:(旁書)炙} 人參<small>（三兩）</small> 乾姜<small>（一兩）</small> 黃芩<small>（三兩）</small> 半夏<small>（半升）</small>{:(旁書)洗} 黃連<small>（一兩）</small> 大棗<small>（十二枚）</small>{:(旁書)擘}

- NOO: S3
  TXT: 右八味，以水一斗，煮取六升，去滓，再煎取三升，溫服一升，日三服。

- NOO: ZZ
  TXT: 傷寒中風，醫反下之，其人下利，日數十行，糓不化，腹中雷鳴，心下痞鞕而滿，乾嘔，心煩不得安。醫見心下痞，謂病不盡，復下之，其痞益甚。{:(旁書)此非結熱}{:坊本，此非結熱四字，在益甚下。}<small>（嵌註:但以胃中虛，客氣上逆，故使鞕也）</small>。{□=*經}甘草瀉心湯主之。

- NOO: EP
  TXT: [ip/甘草瀉心湯]

- NOO: S3
  TXT: 甘草<small>（四兩）</small>{:(旁書)炙} 黃芩<small>（三兩）</small> 乾姜<small>（三兩）</small> 半夏<small>（半升）</small>{:(旁書)洗} 大棗<small>（十二枚）</small>{:坊本，大棗下，有擘字。} 黃連<small>（一兩）</small>

- NOO: S3
  TXT: 右六味，以水一斗，煮取六升，去滓，再煎取三升，溫服一升，日三服。<small>（嵌註:附子瀉心湯，本云：加附子半夏瀉心湯。甘草瀉心湯，同體別名耳。生姜瀉心湯，本云：理中人參黃芩湯，去桂枝、朮，加黃連，并瀉肝法）</small>。{:附子瀉心湯，本云以下，宋本，置生姜瀉心湯方后，玉函，成本，並無。}

- NOO: ZZ
  TXT: 傷寒服湯藥，下利不止，心下痞鞕。服瀉心湯已，復以他藥下之，利不止，醫以理中與之，利益甚。<small>（嵌註:理中者，理中焦，此利在下焦）</small>。{□=*經}赤石脂禹餘粮湯主之。<small>（嵌註:復不止者，當利其小便）</small>。{:成本，復不止，作復利不止。}

- NOO: EP
  TXT: [ip/赤石脂禹餘粮湯]

- NOO: S3
  TXT: 赤石脂<small>（一斤）</small>{:(旁書)碎} 太一禹餘粮<small>（一斤）</small>{:(旁書)碎}

- NOO: S3
  TXT: 右二味，以水六升，煮取二升，去滓，分溫三服。{:成本，右字，作已上二字，脫分溫二字。}

- NOO: Z1
  TXT: 傷寒吐下後發汗，虛煩，脉甚微。八九日心下痞鞕，脅下痛，氣上衝咽喉，眩冒。經脉動惕者，久而成痿。

- NOO: ZZ
  TXT: 傷寒發汗，若吐、若下，解後，心下痞鞕，噫氣不除者，旋復代赭湯主之。{:成本，玉函，赭下，有石字。}

- NOO: EP
  TXT: [ip/旋復代赭湯]

- NOO: S3
  TXT: 旋復花<small>（三兩）</small> 人參<small>（二兩）</small> 生姜<small>（五兩）</small> 代赭<small>（一兩）</small> 甘草<small>（三兩）</small>{:(旁書)炙} 半夏<small>（半升）</small>{:(旁書)洗} 大棗<small>（十二枚）</small>{:(旁書)擘}{:成本，生姜下，有切字，代赭下有石字。}

- NOO: S3
  TXT: 右七味，以水一斗，煮取六升，去滓，再煎，取三升。溫服一升，日三服。{:成本，右下，有件字。}

- NOO: Z1
  TXT: 喘家，下後，不可更行桂枝湯。若汗出而喘，無大熱者，可與麻黃杏子甘草石膏湯。{:坊本，無喘家二字。}

- NOO: ZZ
  TXT: 大陽病，外證未除，而數下之，遂恊熱而利，下不止，心下痞鞕，表裏不解者，桂枝人參湯主之。{:坊本，利下間，有利字。}

- NOO: EP
  TXT: [ip/桂枝人參湯]

- NOO: S3
  TXT: 桂枝<small>（四兩）</small>{:(旁書)別切} 甘草<small>（四兩）</small>{:(旁書)炙} 白朮<small>（三兩）</small> 人參<small>（三兩）</small> 乾姜<small>（三兩）</small>{:別切，成本，玉函，作去皮。}

- NOO: S3
  TXT: 右五味，以水九升，先煮四味，取五升，內桂更煮，取三升，去滓，溫服一升。<small>（嵌註:日再夜一服）</small>。{:五升下，玉函，有去滓二字，非是，成本，三升下，脫去滓二字。}

- NOO: ZZ
  TXT: 傷寒大下後，復發汗，心下痞，惡寒者，{:(旁書)表未解也}不可攻痞，當先解表，表解乃可攻痞。<small>（嵌註:解表宜桂枝人參湯，攻痞宜大黃黃連瀉心湯）</small>。{:坊本，表未解也四字，在者不間，桂枝人參湯，作桂枝湯。}

- NOO: ZZ
  TXT: 傷寒，發熱，汗出不解，心中痞鞕，嘔吐而下利者，□□□□之。{:坊本，□印，作大柴胡湯主。}

- NOO: Z1
  TXT: 病如桂枝證，頭不痛，項不强，寸脉微浮，胷中痞鞕，氣上衝喉咽，不得息者，{:成本，玉函，喉咽，作咽喉，坊本。}{:(旁書)此爲胷中有寒飮也}當吐之，宜瓜蔕散。{:坊本，此爲胸中有寒飮也，作此爲胸有寒也。}

- NOO: EP
  TXT: [ip/瓜蔕散]

- NOO: S3
  TXT: 瓜蔕<small>（一分）</small>{:(旁書)熬黃} 赤小豆<small>（一分）</small>

- NOO: S3
  TXT: 右二味，各別擣篩，爲散已，合治之，取一錢匕。以香豉一合，用熱湯七合，煮作稀糜，去滓，取汁和散，溫頓服之。不吐者，少少加，得快吐乃止。<small>（嵌註:諸亡血虛家，不可與瓜蔕散）</small>。

- NOO: Z2
  TXT: 病脅下素有痞，連在臍傍，痛引少腹，入陰筋者，此名藏結，死。

- NOO: ZZ
  TXT: 傷寒，若吐、若下後，七八日不解，<small>（嵌註:熱結在裏）</small>。{□=*經}表裏俱熱，時時惡風，大渴，舌上乾燥而煩，欲飮水數升者，白虎加人參湯主之。{:成本，傷寒下，有病字，脉經，千金，千金翼，白虎加人參湯，作白虎湯。}

- NOO: EP
  TXT: [ip/白虎加人參湯]

- NOO: S3
  TXT: 知母<small>（六兩）</small> 石膏<small>（一斤）</small>{:(旁書)碎} 甘草<small>（二兩）</small>{:(旁書)炙} 人參<small>（二兩）</small> 粳米<small>（六合）</small>{:六合，宋本，作六兩。}

- NOO: S3
  TXT: 右五味，以水一斗，煮米熟，湯成去滓，溫服一升，日三服。<small>（嵌註:此方，立夏後，立秋前乃可服，立秋後不可服，正月、二月、三月尙凜冷，亦不可與服之，與之則嘔利而腹痛。○諸亡血虛家，亦不可與，得之則腹痛下利者，但可溫之，當愈）</small>。{:此方以下，成本，不載，宋本，無○印及腹痛下利之下字。}

- NOO: ZZ
  TXT: 傷寒無大熱，口燥渴，心煩，背微惡寒者，白虎加人參湯主之。{:白虎加人參湯，千金，及翼，外台，作白虎湯，次章亦同。}

- NOO: ZZ
  TXT: 傷寒脉浮，發熱無汗。<small>（嵌註:其表不解者，不可與白虎湯）</small>。{□=*經}渴欲飮水，無表證者，白虎加人參湯主之{:宋本，解下，無者字。}

- NOO: Z2
  TXT: 大陽少陽倂病，心下鞕，頸項强而眩者，當刺大椎、肺愈、肝愈，愼勿下之。{:愈字，一本作兪。}

- NOO: ZZ
  TXT: 大陽與少陽合病，自下利者，與黃芩湯。若嘔者，黃芩加半夏生姜湯主之。

- NOO: EP
  TXT: 黃芩湯

- NOO: S3
  TXT: 黃芩<small>（三兩）</small> 芍藥<small>（二兩）</small> 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘}

- NOO: S3
  TXT: 右四味，以水一斗，煮取三升，去滓，溫服一升。<small>（嵌註:日再，夜一服）</small>。

- NOO: EP
  TXT: 黃芩加半夏生姜湯

- NOO: S3
  TXT: 黃芩<small>（三兩）</small> 芍藥<small>（二兩）</small> 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘} 半夏<small>（半升）</small>{:(旁書)洗} 生姜<small>（一兩半）</small>{:(旁書)切}{:宋本，生姜下，有一方三兩四字。}

- NOO: S3
  TXT: 右六味，以水一斗，煮取三升，去滓，溫服一升。<small>（嵌註:日再，夜一服）</small>。

- NOO: ZZ
  TXT: 傷寒，胷中有熱，胃中有邪氣，腹中痛，欲嘔吐者，黃連湯主之。

- NOO: EP
  TXT: [ip/黃連湯]

- NOO: S3
  TXT: 黃連<small>（三兩）</small> 甘草<small>（三兩）</small>{:(旁書)炙} 乾姜<small>（三兩）</small> 桂枝<small>（三兩）</small>{:(旁書)去皮} 人參<small>（二兩）</small> 半夏<small>（半升）</small>{:(旁書)洗} 大棗<small>（十二枚）</small>{:(旁書)擘}

- NOO: S3
  TXT: 右七味，以水一斗，煮取六升，去滓，溫服。<small>（嵌註:晝三，夜二）</small>。{:(旁書)晝三夜二，疑非仲景法}。{:成本，作溫服一升日三服夜二服，無疑非仲景法五字，宋本，法作方，晝三以下九字傍書，爲本文，無嵌註四字。}

- NOO: ZZ
  TXT: 傷寒八九日，風濕相搏，身體疼煩，不能自轉側，不嘔，不渴，脉浮虛而濇者，桂枝附子湯主之。若其人大便鞕，{:(旁書)臍下心下鞕}小便不利者，{:疼煩，成本，作煩疼，坊本，無臍下心下鞕五字，不利，作自利，宋本，大便鞕下，有一云臍下心下鞕五字細註。}去桂加白朮湯主之。{:成本，桂下，有枝字。}

- NOO: EP
  TXT: 桂枝附子湯

- NOO: S3
  TXT: 桂枝<small>（四兩）</small>{:(旁書)去皮} 附子<small>（三枚）</small>{:(旁書)炮，去皮，破} 生姜<small>（三兩）</small>{:(旁書)切} 大棗<small>（十二枚）</small>{:(旁書)擘} 甘草<small>（二兩）</small>{:(旁書)炙}{:成本，附子下，有破八片三字。}

- NOO: S3
  TXT: 右五味，以水六升，煮取二升，去滓，分溫三服。

- NOO: EP
  TXT: 去桂加白朮湯

- NOO: S3
  TXT: 附子<small>（三枚）</small>{:(旁書)炮，去皮，破} 白朮<small>（四兩）</small> 生姜<small>（三兩）</small>{:(旁書)切} 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘}

- NOO: S3
  TXT: 右五味，以水六升，煮取二升，去滓，分溫三服。

- NOO: S3
  TXT: 初一服，其人身如痺，半日許復服之，三服都盡，其人如冐狀，勿怪，此以附子、朮，倂走皮內，逐水氣，未得除，故使之耳，□法當加桂四兩。{:坊本，無□印。}<small>（嵌註:此本一方二法，以大便鞕，小便不利，去桂也。以大便不鞕，小便不利，當加桂，附子三枚，(󰃉恐多也）</small>虛弱家及産婦，宜減服之)。{:上小便不利，宋本，作小便自利，恐多也三字，在附子三枚下。}

- NOO: ZZ
  TXT: 風濕相搏，骨節疼煩，{:疼煩，成本，作煩疼。}掣痛，不得屈伸，近之則痛劇，汗出短氣，小便不利，惡風不欲去衣，或身微腫者，甘草附子湯主之。

- NOO: EP
  TXT: [ip/甘草附子湯]

- NOO: S3
  TXT: 甘草<small>（二兩）</small> 附子<small>（二枚）</small>{:(旁書)炮，去皮，破} 白朮<small>（二兩）</small> 桂枝<small>（四兩）</small>{:(旁書)去皮}

- NOO: S3
  TXT: 右四味，以水六升，煮取三升，{:三升，宋本，成本，作二升，玉函，作三升。}去滓，溫服一升，日三服。<small>（嵌註:初服得微汗則解。能⻝，汗出止，復煩者，將服五合，恐一升多者，宜服六七合爲妙）</small>。{:汗出止，宋本，作汗止，成本，金匱，作汗出，無將字，宋本，妙，作始。}

- NOO: ZZ
  TXT: 傷寒脈浮滑，白虎湯主之。{:滑字下，宋本，有此以表有熱裏有寒八字，成本，有此表有熱裏有寒七字。}

- NOO: EP
  TXT: [ip/白虎湯]

- NOO: S3
  TXT: 知母<small>（六兩）</small> 石膏<small>（一斤）</small>{:(旁書)碎} 甘草<small>（二兩）</small>{:(旁書)炙} 粳米<small>（六合）</small>

- NOO: S3
  TXT: 右四味，以水一斗，煮米熟，湯成，去滓，溫服一升，日三服。

- NOO: ZZ
  TXT: 傷寒解而後，脉結代，心動悸，炙甘草湯主之。{:坊本，無解而后三字。}

- NOO: EP
  TXT: [ip/炙甘草湯]

- NOO: S3
  TXT: 甘草<small>（四兩）</small>{:(旁書)炙} 生姜<small>（三兩）</small>{:(旁書)切} 人參<small>（二兩）</small> 生地黃<small>（一斤）</small> 桂枝<small>（三兩）</small>{:(旁書)去皮} 阿膠<small>（二兩）</small> 麥門冬<small>（半斤）</small>{:(旁書)去心} 麻仁<small>（半升）</small> 大棗<small>（三十枚）</small>{:(旁書)擘}{:生地黃下，金匱，有酒洗字，成本，麻仁，作麻子人，大棗三十枚，作十二枚。}

- NOO: S3
  TXT: 右九味，以淸酒七升，水八升，先煮八味，取三升，去滓，內膠烊消盡，溫服一升，日三服。<small>（一名復脉湯）</small>。

- NOO: Z2
  TXT: 脉按之來緩，{:成本，緩下，有而字，無復動者之者字。}時一止復來者，名曰結。又脉來動而中止，更來小數，中有還者反動，名曰結，陰也。脉來動而中止，不能自還，因而復動者，名曰代，陰也。得此脉者，必難治。

- NOO: BB
  TXT: 辨陽明病

- NOO: Z2
  TXT: 問曰：病有大陽陽明，有正陽陽明，有少陽陽明，何謂也？答曰：大陽陽明者，脾約是也。{:宋本，約下，有一云絡三字細註。}正陽陽明者，胃家實是也。少陽陽明者，發汗，利小便已，胃中燥煩實，大便難是也。

- NOO: ZZ
  TXT: 陽明之爲病，胃家實是也。{:宋本，實下，有一作寒三字細註，成本，無是字。}

- NOO: Z2
  TXT: 問曰：何緣得陽明病？答曰：大陽病{:坊本，大陽下，有若字。}發汗，若下、若利小便，此亡津液，胃中乾燥，因轉屬陽明。不更衣，內實，大便難者，此名陽明也。

- NOO: Z2
  TXT: 問曰：陽明病，外證云何？答曰：身熱，汗自出，不惡寒，反惡熱也。

- NOO: Z2
  TXT: 問曰：病有得之一日，不發熱而惡寒者，何也？答曰：雖得之一日，惡寒將自罷，卽自汗出而惡熱也。

- NOO: Z2
  TXT: 問曰：惡寒何故自罷？答曰：陽明居中，主土也，{:成本，玉函，千金翼，無主字。}萬物所歸，無所復傳。始雖惡寒，二日自止，此爲陽明病也。

- NOO: Z1
  TXT: 本大陽，初得病時，發其汗，汗先出不徹，因轉屬陽明也。

- NOO: Z1
  TXT: 傷寒發熱無汗，嘔不能食，而反汗出濈濈然者，是轉屬陽明也。

- NOO: Z2
  TXT: 傷寒三日，陽明脉大。

- NOO: Z2
  TXT: 傷寒脉浮而緩，手足自溫者，是爲繫在太陰。太陰者，{:太，一本，作大。}身當發黃。若小便自利者，不能發黃。至七八日，大便難者，{:坊本，難，作鞕。}爲陽明病也。

- NOO: Z2
  TXT: 傷寒轉繫陽明者，其人濈然微汗出也。

- NOO: Z2
  TXT: 陽明中風，口苦咽乾，腹滿微喘，發熱惡寒，脉浮而緊。若下之，則腹滿，小便難也。

- NOO: Z2
  TXT: 陽明病，若能食，名中風。不能食，名中寒。

- NOO: Z1
  TXT: 陽明病，若中寒者，不能食，小便不利，手足濈然汗出，{:(旁書)此欲作固瘕}必大便初鞕後溏。<small>（嵌註:所以然者，以胃中冷，水糓不別故也）</small>。{:成本，寒下，無者字，此欲作固瘕五字，坊本，在出必間。}

- NOO: Z1
  TXT: 陽明病，初欲食，小便反不利，大便自調，其人骨節疼，翕翕如有熱狀，奄然發狂，□□□□濈然汗出而解。<small>（嵌註:汗出而解者，此水不勝糓氣，與汗共倂，脉緊則愈）</small>。{:成本，無初字，坊本，無□印，宋本，倂作幷。}

- NOO: Z2
  TXT: 陽明病，欲解時，從申至戌上。

- NOO: Z1
  TXT: 陽明病，不能食，攻其熱必噦。{:(旁書)以其人本虛，攻其熱必噦}。<small>（嵌註:所以然者，胃中虛冷故也）</small>。{:坊本，以其人以下十字，接也字下。}

- NOO: Z1
  TXT: 陽明病，脉遲，食難用飽，飽則微煩，頭眩，必小便難，{:(旁書)此欲作糓癉}雖下之，腹滿如故。<small>（嵌註:所以然者，脉遲故也）</small>。{:金匱，遲食間，有者字，微作發，玉函亦作發，癉，成本，作疸，此欲以下五字，坊本，在難雖間，金匱，必字，在小便下。}

- NOO: Z2
  TXT: 陽明病，法多汗，反無汗，其身如蟲行皮中狀者，此以久虛故也。

- NOO: Z2
  TXT: 陽明病，反無汗，而小便利，二三日，嘔而欬，手足厥者，必苦頭痛。若不欬不嘔，手足不厥者，頭不痛。

- NOO: Z2
  TXT: 陽明病，但頭眩，不惡寒，故能食而欬，其人咽必痛。若不欬者，咽不痛。

- NOO: Z1
  TXT: 陽明病無汗，小便不利，心中懊憹者，身必發黃。

- NOO: Z1
  TXT: 陽明病，被火，額上微汗出，而小便不利者，必發黃。{:成本，無而字。}

- NOO: Z2
  TXT: 陽明病，脉浮而緊者，必潮熱，發作有時。但浮者，必盜汗出。

- NOO: Z2
  TXT: 陽明病，口燥，但欲漱水，不欲嚥者，此必䘐。

- NOO: Z1
  TXT: 陽明病，本自汗出，醫更重發汗，病已差，尙微煩不了者，{:(旁書)此必大便鞕故也}以亡津液，{:了者，一本，作了了者，此必大便鞕故也七字傍書。}{:坊本，在者以間。}胃中乾燥，故令大便鞕。<small>（嵌註:當問其小便，日幾行。若本小便日三四行，今日再行，故知大便不久出。今爲小便數少，以津液當還入胃中，故知不久必大便也）</small>。

- NOO: Z1
  TXT: 傷寒嘔多，雖有陽明證，不可攻之。

- NOO: Z2
  TXT: 陽明病，心下鞕滿者，不可攻之。攻之，利遂不止者死；止者，愈。。

- NOO: Z2
  TXT: 陽明病，面合赤色，不可攻之，必發熱，色黃者，小便不利也。{:宋本，赤色，作色赤。}

- NOO: Z2
  TXT: 陽明病，不吐不下，心煩者，可與調胃承氣湯。

- NOO: ZZ
  TXT: 陽明病，脉遲，雖汗出，不惡寒者，其身必重，短氣腹滿而喘，有潮熱，{:(旁書)有潮熱者，此外欲解，可攻裏也。汗出者，此大便已鞕也}。手足濈然汗出者，大承氣湯主之。{:坊本，無傍書，喘下，作有潮熱者，此外欲解，可攻裏也，手足濈然，汗出者，此大便已鞕也，大承氣湯主之，成本，濈然下，有而字。}

- NOO: Z1
  TXT: 若汗多，{:坊本，若汗多以下，與前章，合爲一章。}微發熱惡寒者，外未解也，其熱不潮，未可與承氣湯。若腹大滿不通者，可與小承氣湯，微和胃氣，勿令至大泄下。{:勿令下，成本，無至字。}

- NOO: EP
  TXT: 大承氣湯

- NOO: S3
  TXT: 大黃<small>（四兩）</small>{:(旁書)酒洗} 厚朴<small>（半斤）</small>{:(旁書)炙，去皮} 枳實<small>（五枚）</small>{:(旁書)炙} 芒硝<small>（三合）</small>

- NOO: S3
  TXT: 右四味，以水一斗，先煮二物，取五升，去滓，內大黃，更煮取二升，去滓，內芒硝，更上微火一兩沸，分溫再服。<small>（嵌註:得下，餘勿服）</small>。{:成本，煮上，無更字，微火，作火微。}

- NOO: EP
  TXT: 小承氣湯

- NOO: S3
  TXT: 大黃<small>（四兩）</small> 厚朴<small>（二兩）</small>{:(旁書)炙，去皮} 枳實<small>（三枚）</small>{:(旁書)大者，炙}{:厚朴二兩，一本作四兩。}

- NOO: S3
  TXT: 右三味，以水四升，煮取一升二合，去滓，分溫二服。<small>（嵌註:初服湯，當更衣，不爾者，盡飮之。若更衣者，勿服之）</small>。

- NOO: ZZ
  TXT: 陽明病，潮熱，大便微鞕者，可與小承氣湯。{:(旁書)不鞕者，不可與之}。{:坊本，小承氣湯，作大承氣湯，不鞕者以下七字，接湯字下，成本，脫不可與之之可字。}

- NOO: Z1
  TXT: 若不大便六七日，恐有燥屎，{:坊本，以若不大便以下，合前章，爲一章，成本，無有燥屎也之也字。}欲知之法，少與小承氣湯，湯入腹中，轉失氣者，此有燥屎也，乃可攻之。若不轉失氣者，此但初頭鞕，後必溏，不可攻之，攻之，必脹滿不能食也。欲飮水者，與水則噦。其後發熱者，必大便復鞕而少也，以小承氣湯和之。不轉失氣者，愼不可攻也。

- NOO: Z1
  TXT: 夫實則讝語，虛則鄭聲。<small>（嵌註:鄭聲，重語也）</small>。

- NOO: Z2
  TXT: 直視讝語，喘滿者死。下利者亦死。發汗多，若重發汗者，亡其陽，讝語。脉短者死，脉自和者不死。{:宋本，以直視以下，合前章，爲一章。}

- NOO: ZZ
  TXT: 傷寒，若吐、若下後，不解，不大便五六日以上，至十餘日，日晡所發潮熱，不惡寒，獨語如見鬼狀。若劇者，發則不識人，循衣摸牀，怵惕而不安，微喘直視，{:(旁書)脉弦者生，濇者死，微者但發潮熱}。讝語者大承氣湯主之。<small>（嵌註:若一服利，則止後服）</small>。{:坊本，無以上之以字，怵惕之怵字，脉眩以下傍書，在直視下，發潮熱，作發熱，宋本，不安下，有一云，順衣妄撮怵惕不安，十字細註，玉函，摸牀，作撮空，成本，止上，脫則字。}

- NOO: Z1
  TXT: 陽明病，其人多汗，以津液外出，胃中燥，大便必鞕，鞕則讝語，小承氣湯主之。若一服讝語止者，更莫復服。{:成本，止下，無者字。}

- NOO: Z1
  TXT: 陽明病，讝語發潮熱，脉滑而疾者，小承氣湯主之。

- NOO: Z2
  TXT: 因與承氣湯一升，{:坊本，因與承氣湯云云之章，與前章，合爲一章。}腹中轉氣者，更服一升。若不轉氣者，勿更與之。明日又不大便，脉反微濇者，裏虛也，爲難治，不可更與承氣湯也。{:成本，轉氣，作轉失氣，脫勿上者字及又字。}

- NOO: Z2
  TXT: 陽明病，讝語有潮熱，反不能食者，胃中必有燥屎五六枚。若能食者，但鞕耳，宜大承氣湯下之。{:坊本，枚下，有也字。}

- NOO: Z2
  TXT: 陽明病，下血讝語者，此爲熱入血室，但頭汗出者，刺期門，隨其實而瀉之，濈然汗出則愈。{:宋本，瀉，作寫。}

- NOO: Z1
  TXT: 汗出讝語者，以有燥屎在胃中也。{:(旁書)此爲風}須下者，過經乃可下之。下之若早，語言必亂，以表虛裏實故也，{:(旁書)下之愈}宜大承氣湯。{:坊本，此爲風三字，在中也間，下之愈三字，在也宜間，成本，玉函，作下之則愈，宋本，大承氣湯下，有一云大柴胡湯六字細註。}傷寒四五日，脉沈而喘滿。{:(旁書)沈爲在裏}而反發其汗，津液越出，大便爲難，表虛裏實，久則讝語。{:沈爲在裏四字，坊本，在喘而間。}

- NOO: ZZ
  TXT: 三陽合病，腹滿身重，難以轉側，口不仁，面垢，讝語，遺尿。發汗讝語，□□□下之則額上生汗，手足逆冷。若自汗出者，白虎湯主之。{:成本，玉函，面上，有而字，宋本，垢下，有又作枯，一云向輕七字細註，坊本發汗下，有則字，無口印。}

- NOO: ZZ
  TXT: 二陽倂病，大陽證罷，但發潮熱，手足漐漐汗出，大便難而讝語者，下之則愈，宜大承氣湯。

- NOO: ZZ
  TXT: 陽明病，脉浮而緊，咽燥，口苦，腹滿而喘，發熱汗出，不惡寒，反惡熱，身重。若發汗則躁，心憒憒，反讝語。若加溫針，必怵惕煩躁，不得眠。若下之，則胃中空虛，客氣動膈，心中懊憹，舌上胎者，梔子豉湯主之。{:成本，溫針，作燒針。}若渴欲飮水，口乾舌燥者，白虎加人參湯主之。若渴欲飮水，{:(旁書)脉浮發熱}{:脉浮發熱四字，坊本，在下若渴間。}小便不利者，猪苓湯主之。{:坊本，猪苓湯主之下，載猪苓湯方。}

- NOO: Z2
  TXT: 陽明病，汗出多而渴者，不可與猪苓湯，以汗多胃中燥，猪苓湯復利其小便故也。

- NOO: Z1
  TXT: 脉浮而遲，表熱裏寒，下利淸糓者，囘逆湯主之。

- NOO: Z2
  TXT: 若胃中虛冷，不能食者，飮水則噦。脉浮發熱，口乾鼻燥，能食者，則䘐。

- NOO: ZZ
  TXT: 陽明病，下之，其外有熱，手足溫，{:(旁書)小結胸}心中懊憹，飢不能食，但頭汗出者，梔子豉湯主之。{:小結胸，坊本，作不結胸，在溫心間。}

- NOO: ZZ
  TXT: 陽明病，發潮熱，大便溏，小便自可，胷脅滿不去者，柴胡湯主之。{:坊本，柴上，有小字，宋本，者下，有與字，無主之二字。}

- NOO: Z1
  TXT: 陽明病，脅下鞕滿，不大便而嘔，舌上白胎者，可與小柴胡湯。上焦得通，津液得下，胃氣因和，身濈然汗出而解。{:成本，解下，有也字。}

- NOO: ZZ
  TXT: 陽明病，中風，脉弦浮大而短氣，腹都滿，脅下及心痛，久按之氣不通，鼻乾不得汗，嗜臥，一身及面目悉黃，小便難，有潮熱，時時噦，耳前後腫，刺之小差。外不解，病過十日，脉續浮者，與小柴胡湯。脉但浮，無餘症者，與麻黃湯。<small>（嵌註:若不尿，腹滿加噦者，不治）</small>。{:坊本，無陽明病之病字，宋本，無面字，坊本，症，作證。}

- NOO: Z1
  TXT: 陽明病，自汗出，若發汗，小便自利者，{:(旁書)此胃津液內竭}{:此胃津液內竭六字，坊本，在者雖間。}雖鞕不可攻之，當須自欲大便，宜蜜煎導而通之。若土瓜根及大猪膽汁，皆可爲導。{:成本，及下，有與字。}

- NOO: EP
  TXT: 蜜煎方{:成本，方，作導。}

- NOO: S3
  TXT: 食蜜<small>（七合）</small>{:成本，玉函，千金翼，無食字。}

- NOO: S3
  TXT: 右一味，於銅器內微火煎，當須凝如飴狀，攪之勿令焦著，候可丸，倂手捻作挺，令頭銳，大如指，長二寸許。當熱時急作，冷則鞕。以內糓道中，以手急抱，欲大便時乃去之，已試甚良。{:(旁書)疑非仲景意}。{:成本，玉函，於銅器內作內銅器中，當須，作之稍，如，作似，候字，坊本，作欲，宋本，疑非仲景意五字，在之已間。}{:成本，無疑以下五字，及已試甚良四字，大上，無又字，少許法酢，作醋少許，酢，坊本，作醋。}

- NOO: Z1
  TXT: 又大猪膽一枚，瀉汁，和少許法酢，以灌糓道內，如一⻝頃，當大便出宿⻝、惡物，甚効。

- NOO: Z2
  TXT: 陽明病，脉遲，汗出多，微惡寒者，表微解也，可發汗，宜桂枝湯。

- NOO: Z2
  TXT: 陽明病，脉浮，無汗而喘者，發汗則愈，宜麻黃湯。

- NOO: ZZ
  TXT: 陽明病，發熱汗出者，{:(旁書)此爲熱越}不能發黃也。但頭汗出，身無汗，劑頸而還，小便不利，渴引水漿者，{:(旁書)此爲瘀熱有裏}身必發黃，茵蔯蒿湯主之。{:成本，汗出下，無者字，坊本此爲熱越四字，在不能發黃上，此爲瘀熱有裏六字，在者身間，玉函，成本，千金翼，無蒿字。}

- NOO: EP
  TXT: [ip/茵蔯蒿湯]

- NOO: S3
  TXT: 茵蔯蒿<small>（六兩）</small> 梔子<small>（十四枚）</small>{:(旁書)擘} 大黃<small>（二兩）</small>{:(旁書)去皮}

- NOO: S3
  TXT: 右三味，以水一斗二升，先煮茵蔯，减六升，內二味，煮取三升，去滓，分三服，小便當利。<small>（嵌註:尿如皂莢汁狀，色正赤，一宿腹減，黃從小便去也）</small>。{:金匱，玉函，成本，一斗二升，作一斗，分下，有溫字。}

- NOO: ZZ
  TXT: 陽明證，其人喜忘者，必有畜血。{:(旁書)所以然者，本有久瘀血，故令喜忘}。尿雖難，大便反易，而其色必黑者，宜抵當湯下之。{:坊本，所以然下十三字，在畜血下，尿作屎，難，作鞕，無而字，成本，黑下，無者字。}

- NOO: ZZ
  TXT: 陽明病，下之，心中懊憹而煩，胃中有燥屎者，宜大承氣湯。<small>（嵌註:若有燥屎者，可攻。腹微滿，初頭鞕，後必溏者，不可攻之）</small>。{:坊本，胃中有燥屎者下，接可攻以下十六字，若有燥屎者五字，置宜字上。}

- NOO: Z1
  TXT: 病人不大便五六日，繞臍痛，煩燥，{:坊本，燥，作躁。}發作有時者，此有燥屎，故使不大便也。病人煩熱，汗出則解，又如瘧狀，日晡所發熱者，屬陽明也。脉實者，宜下之；脉浮虛者，宜發汗。下之與大承氣湯，發汗宜桂枝湯。

- NOO: ZZ
  TXT: 大下後，六七日不大便，煩不解，腹滿痛者，此有燥屎也。{:(旁書)所以然者，本有宿食故也}。宜大承氣湯。{:坊本，所以然以下十字，在也宜間。}

- NOO: Z1
  TXT: 病人小便不利，大便乍鞕乍易，時有微熱，喘冒不能臥者，有燥屎也，宜大承氣湯。{:坊本，鞕，作難，宋本，冒字下，有一作息三字細註。}

- NOO: ZZ
  TXT: 食糓欲嘔者，{:宋本，嘔下，無者字。}屬陽明也，吳茱萸湯主之。{:坊本，載吳茱萸湯方。}<small>（嵌註:得湯反劇者，屬上焦也）</small>。

- NOO: Z1
  TXT: 大陽病，脉緩浮弱，{:(旁書)寸關尺}其人發熱汗出，復惡寒，不嘔，但心下痞者，此以醫下之也。如其不下者，病人不惡寒而渴，{:(旁書)渴者此轉屬陽明也}小便數者，大便必鞕，不更衣十日，無所苦也。渴欲飮水，少少與之，但以法救之。渴者，宜五苓散。{:坊本，脉緩浮弱，作寸緩關浮尺弱，無脉字及寸關尺三字傍書，渴者以下八字，接而字下，脫渴字。}

- NOO: Z2
  TXT: 脉陽微而汗出少者，爲自和也；汗出多者，爲大過。陽脉實，因發其汗，汗出多者，亦爲大過。大過者爲陽絶於裏，亡津液，大便因鞕也。{:宋本，和下，有一昨如三字細註，成本，陽脉實以下，爲別章，過下，無者字，坊本，大作太，其汗下，無汗字。}

- NOO: Z2
  TXT: 脉浮而芤，浮爲陽，芤爲陰，浮芤相搏，胃氣生熱，其陽則絶。

- NOO: Z2
  TXT: 趺陽脉浮而濇，浮則胃氣强，濇則小便數，浮濇相搏，大便則難，其脾爲約，麻子仁丸主之。{:坊本，難，作鞕，成本，無子字，仁，作人。}

- NOO: EP
  TXT: [ip/麻子仁丸]

- NOO: S3
  TXT: 麻子仁<small>（二升）</small> 芍藥<small>（半斤）</small> 枳實<small>（半斤）</small>{:(旁書)炙} 大黃<small>（一斤）</small>{:(旁書)去皮} 厚朴<small>（一尺）</small>{:(旁書)炙，去皮} 杏仁<small>（一升）</small>{:(旁書)去皮尖，熬}{:坊本，無炙去皮之炙字，去皮尖熬下，有別作脂三字。}

- NOO: S3
  TXT: 右六味，蜜和丸如梧桐子大，飮服十丸，日三服。<small>（嵌註:漸加，以知爲度）</small>。{:六味下，成本，玉函，有爲末煉三字，和，作爲，成本，無梧字。}

- NOO: ZZ
  TXT: 大陽病三日，發汗不解，蒸蒸發熱者，屬胃也，調胃承氣湯主之。

- NOO: Z1
  TXT: 傷寒吐後，腹脹滿者，與調胃承氣湯。大陽病，若吐、若下、若發汗後，微煩，小便數，大便因鞕者，與小承氣湯和之，愈。{:成本，玉函，無後字。}

- NOO: Z2
  TXT: 得病二三日，脉弱，無大陽柴胡證，煩燥，心下鞕，至四五日，雖能食，以小承氣湯，少少與之，微和之，令小安，至六日，與承氣湯一升。若不大便六七日，小便少者，雖不受食，但初頭鞕，後必溏，未定成鞕，攻之必溏，須小便利，屎定鞕，乃可攻之，宜大承氣湯。{:坊本，燥，作躁，與下，無之字，成本，玉函，受，作能，宋本，受食下，有一云不大便五字細註。}

- NOO: Z1
  TXT: 傷寒六七日，目中不了了，睛不和，無表裏證，大便難，身微熱者，{:(旁書)此爲實也}急下之，宜大承氣湯。{:坊本，此爲實也四字，在者急間。}

- NOO: Z2
  TXT: 陽明病，發熱，汗多者，急下之，宜大承氣湯。{:成本，脫病字，宋本，湯下，有一云大柴胡湯六字。}

- NOO: Z2
  TXT: 發汗不解，腹滿痛者，急下之，宜大承氣湯。腹滿不減，减不足言，當下之，宜大承氣湯。{:坊本，腹滿不減以下，爲別章。}

- NOO: Z1
  TXT: 陽明少陽合病，必下利。{:(旁書)其脉不負者，爲順也}<small>（嵌註:負者，失也。互相尅賊，名爲負也）</small>。{□=*論}脉滑而數者，有宿食也，當下之，宜大承氣湯。{:坊本，其脉以下八字，在下利下。}

- NOO: Z2
  TXT: 病人無表裏證，發熱七八日，雖脉浮數者，可下之。假令已下，脉數不解，合熱則消糓善飢，至六七日，不大便者，有瘀血，宜抵當湯。若脉數不解，而下不止，必恊熱便膿血也。{:成本，善飢，作善餓，宋本，成本，若脉以下，爲別章。}

- NOO: Z1
  TXT: 傷寒，發汗已，身目爲黃，所以然者，以寒濕在裏，不解故也。以爲不可下也，□□□□□□<small>（嵌註:於寒濕中求之）</small>。{:宋本，濕在間，有一作溫三字細註，坊本，無□印。}

- NOO: ZZ
  TXT: 傷寒七八日，身黃如橘子色，小便不利，腹微滿者，茵蔯蒿主之。{:坊本，蒿下，有湯字。}

- NOO: ZZ
  TXT: 傷寒，身黃發熱者，梔子蘗皮湯主之。{:宋本，無者字。}

- NOO: EP
  TXT: [ip/梔子蘗皮湯]

- NOO: S3
  TXT: 肥梔子<small>（十五箇）</small>{:(旁書)擘} 甘草<small>（一兩）</small>{:(旁書)炙} 黃蘗<small>（二兩）</small>

- NOO: S3
  TXT: 右三味，以水四升，煮取一升半，去滓，分溫再服。

- NOO: Z1
  TXT: 傷寒瘀熱在裏，身必發黃，麻黃連軺赤小豆湯主之。{:宋本，無發字。}

- NOO: EP
  TXT: [ip/麻黃連軺赤小豆湯]

- NOO: S3
  TXT: 麻黃<small>（二兩）</small>{:(旁書)去節} 連軺<small>（二兩）</small>{:(旁書)連翹根是也}{:宋本，無也字，成本，無是字。} 杏仁<small>（四十箇）</small>{:(旁書)去皮尖} 赤小豆<small>（一升）</small> 大棗<small>（十二枚）</small>{:(旁書)擘} 生梓白皮<small>（一升）</small>{:(旁書)切} 生姜<small>（二兩）</small>{:(旁書)切} 甘草<small>（二兩）</small>{:(旁書)炙}{:成本，作甘草一兩。}

- NOO: S3
  TXT: 右八味，以潦水一斗，先煮麻黃，再沸，去上沫，內諸藥，煮取三升，去滓，分溫三服。<small>（嵌註:半日服盡）</small>。{:成本，右，作已上，脫去滓二字。}

- NOO: BB
  TXT: 辨少陽病

- NOO: ZZ
  TXT: 少陽之爲病，口苦，咽乾，目眩也。{:成本，無爲字。}

- NOO: Z1
  TXT: 少陽病，兩耳無所聞，目赤，胷中滿而煩者，不可吐下，吐下則悸而驚。{:坊本，少陽病，作少陽中風。}

- NOO: Z1
  TXT: 傷寒，脉弦細，頭痛發熱者，屬少陽。

- NOO: Z1
  TXT: 少陽不可發汗，發汗則讝語，{:(旁書)此屬胃，胃不和，煩而悸}。胃和則愈。{:坊本，少陽不可發汗以下，合前章，爲一章，此屬胃三字，在讝語下，胃不和煩而悸六字，在愈下，宋本，悸下，有一云躁三字，煩上，成本，玉函，有則字。}

- NOO: ZZ
  TXT: 本大陽病不解，轉入少陽者，脅下鞕滿，乾嘔不能食，徃來寒熱，尙未吐下，脉沈緊者，與小柴胡湯。

- NOO: ZZ
  TXT: 若已吐下、發汗、溫針，讝語，柴胡湯證罷，此爲壞病。<small>（嵌註:知犯何逆，以法治之）</small>。

- NOO: Z1
  TXT: 三陽合病，脉浮大，{:(旁書)上關上}但欲眠睡，目合則汗。{:坊本，上關上三字，在大但間。}

- NOO: Z2
  TXT: 傷寒六七日，無大熱，其人躁煩者，此爲陽去入陰故也。

- NOO: Z2
  TXT: 傷寒三日，三陽爲盡，三陰當受邪。其人反能食而不嘔，此三陰不受邪也。{:宋本，此下，有爲字。}

- NOO: Z2
  TXT: 傷寒三日，少陽脉小者，欲已也。少陽病，欲解時，從寅至辰上。

- NOO: BB
  TXT: 辨大陰病{:坊本，大，作太，以下準之。}

- NOO: ZZ
  TXT: 大陰之爲病，腹滿而吐，食不下，自利益甚，時腹自痛。若下之，必胸下結鞕。

- NOO: Z2
  TXT: 大陰中風，四肢煩疼，脉陽微陰濇而長者，爲欲愈。{:坊本，無脉字。}

- NOO: Z2
  TXT: 大陰病，欲解時，從亥至丑上。

- NOO: Z1
  TXT: 大陰病，脉浮者，少可發汗，{:坊本，無少字。}宜桂枝湯。自利不渴者，屬大陰，{:坊本，大陰下，有以字。}其藏有寒故也，當溫之。<small>（嵌註:宜服囘逆輩）</small>。

- NOO: Z1
  TXT: 傷寒，脉浮而緩，手足自溫者，繫在大陰，當發身黃。若小便自利者，不能發黃。□□□□至七八日，雖暴煩，下利日十餘行，必自止。<small>（嵌註:以脾家實，腐穢當去故也）</small>{:坊本，大陰下，有太陰二字，無□印。}

- NOO: ZZ
  TXT: 本大陽病，醫反下之，因爾腹滿時痛者，{:(旁書)屬大陰也}桂枝加芍藥湯主之。大實痛者，桂枝加大黃湯主之。{:坊本，屬大陰也四字，在時痛者下，成本，大實痛以下，爲別章。}

- NOO: EP
  TXT: 桂枝加芍藥湯

- NOO: S3
  TXT: 桂枝<small>（三兩）</small>{:(旁書)去皮} 芍藥<small>（六兩）</small> 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘} 生姜<small>（三兩）</small>{:(旁書)切}

- NOO: S3
  TXT: 右五味，以水七升，煮取三升，去滓，溫分三服。<small>（嵌註:本云：桂枝湯，今加芍藥）</small>。

- NOO: EP
  TXT: 桂枝加大黃湯

- NOO: S3
  TXT: 桂枝<small>（三兩）</small> 大黃<small>（二兩）</small> 芍藥<small>（六兩）</small> 生姜<small>（三兩）</small>{:(旁書)切} 甘草<small>（二兩）</small>{:(旁書)炙} 大棗<small>（十二枚）</small>{:(旁書)擘}{:宋本，桂枝下，有去皮之二字。}

- NOO: S3
  TXT: 右六味，以水七升，煮取三升，去滓，溫服一升，日三服。

- NOO: Z2
  TXT: 大陰爲病，脉弱，其人續自便利，設當行大黃芍藥者，宜减之，以其人胃氣弱，易動故也。{:宋本，故也下，有下利者先煎芍藥三沸九字細註。}

- NOO: BB
  TXT: 辨少陰病

- NOO: ZZ
  TXT: 少陰之爲病，脉微細，但欲寐也。

- NOO: Z1
  TXT: 少陰病，欲吐不吐，心煩，但欲寐，五六日，自利而渴者，{:(旁書)屬少陰也}虛故引水自救。若小便色白者，少陰病形悉具。<small>（嵌註:小便白者，以下焦虛有寒，不能制水，故令色白也）</small>。{:坊本，屬少陰也四字，在者虛間。}

- NOO: Z2
  TXT: 病人脉陰陽俱緊，反汗出者，亡陽也，此屬少陰，法當咽痛，而復吐利。

- NOO: Z2
  TXT: 少陰病，欬而下利，讝語者，被火氣劫故也，小便必難，以强責少陰汗也。

- NOO: Z2
  TXT: 少陰病，脉細沈數，病爲在裏，不可發汗。

- NOO: Z2
  TXT: 少陰病，脉微，不可發汗，亡陽故也。陽已虛，尺脉弱濇者，復不可下之。

- NOO: Z2
  TXT: 少陰病，脉緊，至七八日，自下利，脉暴微，手足反溫，脉緊反去者，爲欲解也。雖煩，下利，必自愈。

- NOO: Z2
  TXT: 少陰病，下利，若利自止，惡寒而踡臥，手足溫者，可治。

- NOO: Z2
  TXT: 少陰病，惡寒而踡，時自煩，欲去衣被者，可治。

- NOO: Z2
  TXT: 少陰中風，脉陽微陰浮者，爲欲愈。

- NOO: Z2
  TXT: 少陰病，欲解時，從子至寅上。

- NOO: Z2
  TXT: 少陰病，吐利，手足不逆冷，反發熱者，不死。脉不至者，炙少陰七壯。{:炙，一本，作灸。}

- NOO: Z2
  TXT: 少陰病，八九日，一身手足盡熱者，以熱在膀胱，必便血也。

- NOO: Z2
  TXT: 少陰病，但厥無汗，而强發之，必動其血，未知從何道出，或從口鼻，或從目出者，{:成本，無者字。}是名下厥上竭，爲難治。

- NOO: Z2
  TXT: 少陰病，惡寒身踡而利，手足逆冷者，不治。

- NOO: Z2
  TXT: 少陰病，吐利，躁煩，四逆者，死。

- NOO: Z2
  TXT: 少陰病，下利止而頭眩，時時自冒者，死。

- NOO: Z2
  TXT: 少陰病，四逆，惡寒而身踡，脉不至，不煩而躁者，死。{:宋本，死下，有一作吐利而躁逆者死九字細註。}

- NOO: Z2
  TXT: 少陰病，六七日，息高者，死。

- NOO: Z2
  TXT: 少陰病，脉微細沈，但欲臥，汗出不煩，自欲吐，至五六日，自利，復煩躁，不得臥寐者，死。

- NOO: ZZ
  TXT: 少陰病，始得之，反發熱，脉沈者，麻黃細辛附子湯主之。

- NOO: EP
  TXT: [ip/麻黃細辛附子湯]

- NOO: S3
  TXT: 麻黃<small>（二兩）</small>{:(旁書)去節} 細辛<small>（二兩）</small> 附子<small>（一枚）</small>{:(旁書)炮，去皮，破八片}

- NOO: S3
  TXT: 右三味，以水一斗，先煮麻黃，减二升，去上沫，內諸藥，煮取三升，去滓，溫服一升，日三服。{:成本，脫諸字。}

- NOO: ZZ
  TXT: 少陰病，得之二三日，麻黃附子甘草湯，微發汗。<small>（嵌註:以二三日無裏證，故微發汗也）</small>。

- NOO: EP
  TXT: [ip/麻黃附子甘草湯]

- NOO: S3
  TXT: 麻黃<small>（二兩）</small>{:(旁書)去節} 甘草<small>（二兩）</small>{:(旁書)炙} 附子<small>（一枚）</small>{:(旁書)炮，去皮，破八片}

- NOO: S3
  TXT: 右三味，以水七升，先煮麻黃一兩沸，去上沫，內諸藥，煮取三升，去滓。溫服一升，日三服。

- NOO: ZZ
  TXT: 少陰病，得之二三日以上，心中煩，不得臥者，黃連阿膠湯主之。

- NOO: EP
  TXT: [ip/黃連阿膠湯]

- NOO: S3
  TXT: 黃連<small>（四兩）</small> 黃芩<small>（二兩）</small> 芍藥<small>（二兩）</small> 鷄子黃<small>（二枚）</small> 阿膠<small>（三兩）</small>{:(旁書)一云：三挺}{:成本，玉函，千金翼，外臺，作黃芩一兩。}

- NOO: S3
  TXT: 右五味，以水六升，先煮三物，取二升，去滓，內膠烊盡，小冷，內雞子黃，攪令相得。溫服七合，日三服。{:水六升，成本，玉函，作五升。}

- NOO: ZZ
  TXT: 少陰病，得之一二日，口中和，其背惡寒者，附子湯主之。{:坊本，者字下，有當灸之三字。}

- NOO: EP
  TXT: [ip/附子湯]

- NOO: S3
  TXT: 附子<small>（二枚）</small>{:(旁書)炮，去皮，破八片} 茯苓<small>（三兩）</small> 人參<small>（二兩）</small> 白朮<small>（四兩）</small> 芍藥<small>（三兩）</small>{:成本，脫炮字。}

- NOO: S3
  TXT: 右五味，以水八升，煮取三升，去滓。一升，日三服。{:坊本，一升上，有溫服二字。}

- NOO: ZZ
  TXT: 少陰病，身體痛，手足寒，骨節痛，脉沈者，附子湯主之。

- NOO: ZZ
  TXT: 少陰病，下利，便膿血者，桃花湯主之。

- NOO: EP
  TXT: [ip/桃花湯]

- NOO: S3
  TXT: 赤石脂<small>（一斤）</small>{:(旁書)一半全用，一半篩末} 乾姜<small>（一兩）</small> 粳米<small>（一升）</small>

- NOO: S3
  TXT: 右三味，以水七升，煮米令熟，去滓，內赤石脂末方寸匕，{:(旁書)溫服七合}日三服。<small>（嵌註:若一服愈，餘勿服）</small>。{:坊本，溫服七合四字，在滓字下。}

- NOO: ZZ
  TXT: 少陰病，二三日至四五日，腹痛，小便不利，下利不止，便膿血者，桃花湯主之。

- NOO: Z1
  TXT: 少陰病，下利，便膿血者，可刺。

- NOO: ZZ
  TXT: 少陰病，吐利，手足逆冷，煩躁欲死者，吳茱萸湯主之。{:逆，成本，作厥。}

- NOO: EP
  TXT: [ip/吳茱萸湯]

- NOO: S3
  TXT: 吳茱萸<small>（一升）</small> 人參<small>（二兩）</small> 生姜<small>（六兩）</small>{:(旁書)切} 大棗<small>（十二枚）</small>{:(旁書)擘}{:坊本，吳茱萸下，有洗字，人參二兩，作三兩。}

- NOO: S3
  TXT: 右四味，以水七升，煮取二升，去滓。溫服七合，日三服。

- NOO: ZZ
  TXT: 少陰病，下利，咽痛，胸滿，心煩者，猪膚湯主之。{:宋本，無者字。}

- NOO: EP
  TXT: [ip/猪膚湯]

- NOO: S3
  TXT: 猪膚<small>（一斤）</small>

- NOO: S3
  TXT: 右一味，以水一斗，煮取五升，去滓，加白蜜一斤，白粉五合，熬香，和令相得。溫分六服。{:坊本，白蜜一斤，作白蜜一升，成本，玉函，脫令字。}

- NOO: ZZ
  TXT: 少陰病二三日，咽痛者，可與甘草湯。不差，與桔梗湯。{:成本，玉函，差下，有者字。}

- NOO: EP
  TXT: 甘草湯方

- NOO: S3
  TXT: 甘草<small>（二兩）</small>

- NOO: Z1
  TXT: 右一味，以水三升，煮取一升半，去滓。溫服七合，日三服。{:三服，坊本，作二服。}

- NOO: EP
  TXT: 桔梗湯方

- NOO: S3
  TXT: 桔梗<small>（一兩）</small> 甘草<small>（二兩）</small>

- NOO: S3
  TXT: 右二味，以水三升，煮取一升，去滓。溫分再服。{:溫分，成本，玉函，千金翼，作分溫。}

- NOO: Z1
  TXT: 少陰病，咽中傷，生瘡，不能語言，聲不出者，半夏苦酒湯主之。

- NOO: EP
  TXT: [ip/半夏苦酒湯]

- NOO: S3
  TXT: 半夏<small>（十四枚）</small>{:(旁書)洗，破，如棗核} 鷄子<small>（一枚）</small>{:(旁書)去黃，內上苦酒，著鷄子殼中}{:成本，玉函，核下，有大字。}

- NOO: S3
  TXT: 右二味，內半夏，著苦酒中，以雞子殼置刀環中，安火上，令三沸，去滓。少少含嚥之。不差，更作三劑。{:成本，玉函，環，作鐶。}

- NOO: Z1
  TXT: 少陰病，咽中痛，半夏散及湯主之。

- NOO: EP
  TXT: [ip/半夏散及湯]

- NOO: S3
  TXT: 半夏{:(旁書)洗} 桂枝{:(旁書)去皮} 甘草{:(旁書)炙}

- NOO: S3
  TXT: 右三味，等分，各別擣篩已，合治之。白飮和，服方寸匕，日三服。若不能散服者，以水一升，煮七沸，內散兩方寸匕，更煮三沸，下火，令小冷，少少嚥之。<small>（嵌註:半夏有毒，不當散服）</small>。{:右，成本，作已上，煮七沸，坊本，作煎七沸，更煮，成本，玉函，作更煎，成本，玉函，無半夏有毒以下八字。}

- NOO: ZZ
  TXT: 少陰病，下利，白通湯主之。

- NOO: EP
  TXT: [ip/白通湯]

- NOO: S3
  TXT: 葱白<small>（四莖）</small> 乾姜<small>（一兩）</small> 附子<small>（一枚）</small>{:(旁書)生，去皮，破八片}{:成本，玉函，生下，有用字。}

- NOO: S3
  TXT: 右三味，以水三升，煮取一升，去滓。分溫再服。

- NOO: ZZ
  TXT: 少陰病，下利，脉微者，與白痛湯。利不止，厥逆無脉，乾嘔，煩者，白通加猪膽汁湯主之。<small>（嵌註:服湯，脉暴出者死，微續者生）</small>。

- NOO: EP
  TXT: [ip/白通加猪膽汁湯]

- NOO: S3
  TXT: 葱白<small>（四莖）</small> 乾姜<small>（一兩）</small> 附子<small>（一枚）</small>{:(旁書)生，去皮，破八片} 人尿<small>（五合）</small> 猪膽汁<small>（一合）</small>

- NOO: S3
  TXT: 右五味，以水三升，煮取一升，去滓，內膽汁、人尿，和令相得。分溫再服。<small>（嵌註:若無膽，亦可用）</small>。{:成本，右，作已上，五味，作三味。}

- NOO: ZZ
  TXT: 少陰病，二三日不已，至四五日，腹痛，小便不利，四肢沈重疼痛，自下利，{:(旁書)自下利者，此爲有水氣也}。其人或欬，或小便利，或下利，或嘔者，玄武湯主之。{:坊本，無自下利以下傍書，作疼痛，自下利者，此爲有水氣，其人或欬，宋本，成本，玄，作★。}

- NOO: EP
  TXT: [ip/玄武湯]

- NOO: S3
  TXT: 茯苓<small>（三兩）</small> 芍藥<small>（三兩）</small> 白朮<small>（二兩）</small> 生姜<small>（三兩）</small>{:(旁書)切} 附子<small>（一枚）</small>{:(旁書)炮，去皮，破八片}

- NOO: S3
  TXT: 右五味，以水八升，煮取三升，去滓。溫服七合，日三服。{:成本，日三服下，有後加減法四字。}

- NOO: S3
  TXT: 若欬者，加五味子半升，細辛一兩，乾姜一兩。若小便利者，去茯苓。若下利者，去芍藥，加乾姜二兩。若嘔者，去附子，加生姜，足前爲半斤。

- NOO: ZZ
  TXT: 少陰病，下利淸糓，裏寒外熱，手足厥逆，脉微欲絶，身反不惡寒，其人面色赤，或腹痛，或乾嘔，或咽痛，或利止，脉不出者，通脉囘逆湯主之。{:成本，玉函，色赤，作赤色，坊本，通脉囘逆湯，作通脉四逆湯。}

- NOO: EP
  TXT: [ip/通脉囘逆湯]

- NOO: S3
  TXT: 甘草<small>（二兩）</small>{:(旁書)炙} 附子<small>（大者一枚）</small>{:(旁書)生用，去皮，破八片} 乾姜<small>（三兩）</small>{:(旁書)强人加四兩}

- NOO: S3
  TXT: 右三味，以水三升，煮取一升二合，去滓，分溫再服。

- NOO: S3
  TXT: 其脉卽出者，愈。面色赤者，{:成本，面色赤者上，有後加減法四字。}加葱九莖。腹中痛者，去葱，加芍藥二兩。嘔者，加生姜二兩。咽痛者，去芍藥，加桔梗一兩。利止脉不出者，去桔梗，加人參二兩。<small>（嵌註:脉病皆與方相應者，乃服之）</small>。{:成本，無脉以下十一字，宋本，無脉字。}

- NOO: ZZ
  TXT: 少陰病，{:(旁書)四逆}{:坊本，四逆二字，在病其間。}其人或欬，或悸，或小便不利，或腹中痛，或泄利下重者，囘逆散主之。

- NOO: EP
  TXT: [ip/囘逆散]

- NOO: S3
  TXT: 甘草{:(旁書)炙} 枳實{:(旁書)破，水漬，炙乾} 柴胡 芍藥

- NOO: S3
  TXT: 右四味，各等分，擣篩。白飮和，服方寸匕，日三服。{:坊本，等分，作十分。}

- NOO: S3
  TXT: 欬者，{:成本，欬上，有後加減法四字。}加五味子、乾姜各五分，并主下利。悸者，加桂枝五分。小便不利者，加茯苓五分。腹中痛者，加附子一枚，炮，令折。泄利下重者，先以水五升，煮薤白三莖，{:坊本，薤白三莖，作薤白三升，非。}煮取三升，去滓，以散三方寸匕，內湯中，煮取一升半。分溫再服。

- NOO: ZZ
  TXT: 少陰病，下利六七日，欬而嘔渴，心煩不得眠者，猪苓湯主之。

- NOO: EP
  TXT: [ip/猪苓湯]

- NOO: S3
  TXT: 猪苓 茯苓 阿膠 澤瀉 滑石 各一兩{:宋本，成本，猪苓下，有去皮二字，滑石下，有碎字。}

- NOO: S3
  TXT: 右五味，以水四升，先煮四物，取二升，去滓，內阿膠，烊盡。溫服七合，日三服。{:坊本，四物，作四味，宋本，成本，烊盡，作烊消，成本，內下，有下字。}

- NOO: Z1
  TXT: 少陰病，得之二三日，口燥咽乾者，急下之，宜大承氣湯。

- NOO: ZZ
  TXT: 少陰病，自利淸水，色純靑，心下必痛，口乾燥者，可下之，宜大承氣湯。{:成本，玉函，可，作急。}

- NOO: Z2
  TXT: 少陰病，六七日，腹脹，不大便者，急下之，宜大承氣湯。

- NOO: ZZ
  TXT: 少陰病，脉沈者，急溫之，宜囘逆湯。

- NOO: EP
  TXT: [ip/囘逆湯]

- NOO: S3
  TXT: 甘草<small>（二兩）</small>{:(旁書)炙} 乾姜<small>（一兩半）</small> 附子<small>（一枚）</small>{:(旁書)生用，去皮，破八片}

- NOO: S3
  TXT: 右三味，以水三升，煮取一升二合，去滓。分溫再服。

- NOO: Z1
  TXT: 强人加大附子一枚，乾姜三兩。

- NOO: ZZ
  TXT: 少陰病，飮食入口則吐，心中溫溫欲吐，復不能吐，始得之，手足寒，脉弦遲，{:(旁書)脉弦遲者，此胸中實，當吐之}。不可下也。若膈 上有寒飮，乾嘔者，不可吐也，當溫之，宜囘逆湯。{:坊本，無傍書，作脉弦遲者，此胸中實，不可下也，當吐之，成本，玉函，當溫之，作急溫之。}

- NOO: Z2
  TXT: 少陰病，下利，脉微濇，嘔而汗出，必數更衣。反少者，當溫其背上，炙之。{:坊本，無背字，炙，一本，作灸。}

- NOO: BB
  TXT: 辨厥陰病

- NOO: ZZ
  TXT: 厥陰之爲病，氣上撞心，{:(旁書)消渴}心中疼熱，飢而不欲食，食則吐。{:(旁書)吐蚘}下之，利不止。{:坊本，消渴二字，在病氣間，無吐蚘二字傍書，食則吐下，有蚘字。}

- NOO: Z2
  TXT: 厥陰中風，脉微浮，爲欲愈；不浮，爲未愈。

- NOO: Z2
  TXT: 厥陰病，欲解時，從丑至卯上。

- NOO: Z2
  TXT: 厥陰病，渴欲飮水者，少少與之，愈。

- NOO: Z2
  TXT: 諸四逆厥者，不可下之，虛家亦然。

- NOO: Z2
  TXT: 傷寒，先厥，後發熱而利者，必自止。見厥復利。

- NOO: Z2
  TXT: 傷寒，始發熱六日，厥反九日而利。凡厥利者，當不能食，今反能食者，恐爲除中，{:宋本，除中下，有一云消中四字細註。}食以索餅，不發熱者，知胃氣尙在，必愈。恐暴熱來出而復去也。後三日脉之，{:後三日脉之，宋本，作後日脉之。}其熱續在者，□期之旦日夜半愈。{:坊本，無□印。}所以然者，本發熱六日，厥反九日，復發熱三日，幷六日，亦爲九日，與厥陰相應，{:厥陰，坊本，作厥。}故期之旦日夜半愈。後三日脉之，而脉數，其熱不罷者，此爲熱氣有餘，必發癰膿也。

- NOO: Z2
  TXT: 傷寒脉遲，六七日，而反與黃芩湯徹其熱。脉遲爲寒，今與黃芩湯，復除其熱，腹中應冷，當不能食。今反能食，此名除中，必死。

- NOO: Z2
  TXT: 傷寒先厥後發熱，下利必自止，而反汗出，咽中痛者，其喉爲痺。發熱無汗，而利必自止，若不止，必便膿血。便膿血者，其喉不痺。

- NOO: Z2
  TXT: 傷寒二三日至四五日，{:坊本，二三日，作一二日，成本，玉函，四五日下，有而字。}厥者必發熱，前熱者，後必厥，厥深者，熱亦深，厥微者，熱亦微。厥應下之，而反發汗者，必口傷爛赤。

- NOO: Z2
  TXT: 傷寒病，厥五日，熱亦五日，設六日，當復厥，不厥者，自愈。厥終不過五日，以熱五日，故知自愈。

- NOO: Z1
  TXT: 凡厥者，陰陽氣不相順接，便爲厥。<small>（嵌註:厥者，手足厥冷者是）</small>。{:成本，玉函，厥冷下，無者字，坊本，是下，有也字。}

- NOO: Z1
  TXT: 傷寒，脉微而厥，至七八日，膚冷，其人躁，無暫安時者，此爲蚘厥也。{:(旁書)此爲藏厥}<small>（嵌註:蚘厥者，其人當吐蚘）</small>。{□=*論}令病者靜，而復時煩。{:(旁書)此爲藏寒}<small>（嵌註:蚘上入其膈，故煩）</small>，{□=*論}須更復止，得食而嘔，又煩，{:(旁書)煩者，蚘聞食臭出}其人當自吐蚘。蚘厥者，烏梅丸主之。<small>（嵌註:又主久利）</small>。{:宋本，非下，無爲字，坊本，此爲藏厥四字傍書，在者非間，此爲藏寒四字傍書，在時煩下，宋本，時煩下，有者字，成本，玉函，上入下，無其字，坊本，又煩，作又煩者，蚘聞食臭出，無傍書。}

- NOO: EP
  TXT: [ip/烏梅丸]

- NOO: S3
  TXT: 烏梅<small>（三百枚）</small> 細辛<small>（六兩）</small> 乾姜<small>（十兩）</small> 黃連<small>（十六兩）</small>{:成本，黃連一斤。} 當歸<small>（四兩）</small> 附子<small>（六兩）</small>{:(旁書)炮，去皮} 蜀椒<small>（四兩）</small>{:(旁書)出汗} 桂枝<small>（六兩）</small>{:(旁書)去皮} 人參<small>（六兩）</small> 黃蘗<small>（六兩）</small>

- NOO: S3
  TXT: 右十味，異擣篩，合治之。以苦酒漬烏梅一宿，去核，蒸之五斗米下，飯熟，擣成泥，和藥令相得，內臼中，與蜜杵二千下，丸如梧桐子大，先⻝飮，服十丸，日三服，稍加至二十丸。{:成本，丸，作圓。}禁生冷、滑物、臭⻝等。

- NOO: Z2
  TXT: 傷寒，熱少厥微，{:宋本，厥微，作微厥，指下，有一作稍三字細註。}指頭寒，嘿嘿不欲食，煩躁。數日，小便利，色白者，此熱除也。欲得食，其病爲愈。若厥而嘔，胸脇煩滿者，其後必便血。

- NOO: Z2
  TXT: 病者手足厥冷，言我不結胸，小腹滿，按之痛者，此冷結在膀胱關元也。

- NOO: Z2
  TXT: 傷寒發熱四日，厥反三日，復熱四日，厥少熱多者，其病當愈。四日至七日，熱不除者，必便膿血。{:成本，無上者字，熱不除者下，有其后二字。}

- NOO: Z2
  TXT: 傷寒厥四日，熱反三日，復厥五日，其病爲進。寒多熱少，陽氣退，故爲進也。

- NOO: Z2
  TXT: 傷寒六七日，脉微，手足厥冷，煩躁，炙厥陰。厥不還者，死。{:一本，炙，作灸。}

- NOO: Z2
  TXT: 傷寒發熱，下利，厥逆，躁不得臥者，死。

- NOO: Z2
  TXT: 傷寒發熱，下利至甚，厥不止者，死。

- NOO: Z2
  TXT: 傷寒六七日，不利，便發熱而利，其人汗出不止者，死。有陰無陽故也。

- NOO: Z2
  TXT: 傷寒五六日，不結胸，腹濡，脉虛，復厥者，不可下，此亡血，下之死。發熱而厥，七日，下利者，爲難治。{:成本，玉函，亡上，有爲字，坊本，發熱以下，爲別章。}

- NOO: Z2
  TXT: 傷寒脉促，手足厥逆者，可炙之。{:宋本，無者字，炙一本作灸。}

- NOO: ZZ
  TXT: 傷寒脉滑而厥者，裏有熱也，白虎湯主之。{:成本，玉函，熱下，有也字。}

- NOO: ZZ
  TXT: 手足厥寒，脉細欲絶者，當歸囘逆湯主之。{:當歸囘逆湯，坊本，作當歸四逆湯。}

- NOO: ZZ
  TXT: 若其人內有久寒者，宜當歸囘逆加吳茱萸生姜湯。

- NOO: EP
  TXT: 又方{:坊本，無又方二字，}

- NOO: S3
  TXT: 當歸<small>（三兩）</small> 桂枝<small>（三兩）</small>{:(旁書)去皮} 芍藥<small>（三兩）</small> 細辛<small>（三兩）</small> 甘草<small>（二兩）</small>{:(旁書)炙} 通草<small>（二兩）</small> 大棗<small>（二十五枚）</small>{:(旁書)擘，一法十二枚}

- NOO: S3
  TXT: 右七味，以水八升，煮取三升，去滓，溫服一升，日三服。

- NOO: EP
  TXT: 當歸囘逆加吳茱萸生姜湯

- NOO: S3
  TXT: 當歸<small>（三兩）</small> 芍藥<small>（三兩）</small> 甘草<small>（二兩）</small>{:(旁書)炙} 通草<small>（二兩）</small> 桂枝<small>（二兩）</small>{:(旁書)去皮} 細辛<small>（三兩）</small> 生姜<small>（半斤）</small>{:(旁書)切} 茱萸<small>（二升）</small> 大棗<small>（二十五枚）</small>{:(旁書)擘}

- NOO: S3
  TXT: 右九味，以水六升，淸酒六升和，煮取五升，去滓。分溫五服。{:宋本，分溫，作溫分。}

- NOO: S3
  TXT: 大汗出，熱不去，內拘急，四肢疼，又下利，厥逆而惡寒者，囘逆湯主之。

- NOO: Z1
  TXT: 大汗，若大下利而厥冷者，囘逆湯主之。

- NOO: Z1
  TXT: 病人手足厥冷，脉乍緊者，邪結在胸中。心下滿而煩，飢不能食者，病在胸中，當須吐之，宜瓜蒂散。{:成本，玉函，心下，作心中。}

- NOO: Z1
  TXT: 傷寒，厥而心下悸，{:成本，玉函，悸下，有者字。}宜先治水，當服茯苓甘草湯，却治其厥。不爾，水漬入胃，必作利也。

- NOO: Z1
  TXT: 傷寒六七日，大下後，脉沈而遲，{:(旁書)寸}手足厥逆，與囘逆湯。下部脉不至，咽喉不利，唾膿血，泄利不止者，{:(旁書)爲難治}麻黃升麻湯。{:坊本，寸字，在后脉間，無與囘逆湯四字，爲難治三字，在者下，無屬字，作主之，宋本，咽喉，作喉咽。}

- NOO: EP
  TXT: [ip/麻黃升麻湯]

- NOO: S3
  TXT: 麻黃<small>（二兩半）</small>{:(旁書)去節} 升麻<small>（一兩一分）</small> 當歸<small>（一兩一分）</small> 知母<small>（十八銖）</small> 黃芩<small>（十八銖）</small> 萎蕤<small>（十八銖）</small>{:(旁書)一作菖蒲} 芍藥<small>（六銖）</small> 天門冬<small>（六銖）</small>{:(旁書)去心} 桂枝<small>（六銖）</small>{:(旁書)去皮} 茯苓<small>（六銖）</small> 甘草<small>（六銖）</small>{:(旁書)炙} 石膏<small>（六銖）</small>{:(旁書)碎，綿裹} 白朮<small>（六銖）</small> 乾姜<small>（六銖）</small>

- NOO: S3
  TXT: 右十四味，以水一斗，先煮麻黃一兩沸，去上沫，內諸藥，煮取三升，去滓。分溫三服。相去如炊三斗米頃，令盡，汗出，愈。

- NOO: Z2
  TXT: 傷寒四五日，腹中痛，若轉氣下趣少腹者，此欲自利也。

- NOO: ZZ
  TXT: 傷寒本自寒下，醫復吐下之，寒格，更逆吐下。若食入口卽吐，乾姜黃芩黃連人參湯主之。

- NOO: EP
  TXT: [ip/乾姜黃芩黃連人參湯]

- NOO: S3
  TXT: 乾姜 黃芩 黃連 人參<small>（各三兩）</small>

- NOO: S3
  TXT: 右四味，以水六升，煮取二升，去滓。分溫再服。

- NOO: Z2
  TXT: 下利，有微熱而渴，脉弱者，令自愈。{:成本，令，作今。}

- NOO: Z2
  TXT: 下利，脉數，有微熱汗出，令自愈。設復緊，爲未解。{:成本，令作今，宋本，解下，有一云設脉浮復緊七字。}

- NOO: Z2
  TXT: 下利，手足厥冷，無脉者，炙之不溫，若脉不還，反微喘者，死。小陰負趺陽者，{:一本，炙，作灸，小，作少。}爲順也。{:成本，玉函，少陰以下，爲別章。}

- NOO: Z2
  TXT: 下利，寸脉反浮數，尺中自濇者，必淸膿血。

- NOO: Z2
  TXT: 下利，脉沈弦者，下重也。脉大者，爲未止。脉微弱數者，爲欲自止，雖發熱，不死。

- NOO: Z2
  TXT: 下利淸糓，不可攻表，汗出，必脹滿。{:坊本，以下利淸糓云云之章，載上文下利脉沈弦云云之前。}下利，脉沈而遲，其人面少赤，身有微熱，下利淸糓者，必鬱冒，汗出而解。

- NOO: Z1
  TXT: 病人必微厥，所以然者，其面戴陽，下虛故也。{:坊本，病人以下七字，接前章，爲一章。}

- NOO: Z2
  TXT: 下利，脉數而渴者，令自愈。設不差，必淸膿血，以有熱故也。{:成本，令，作今。}

- NOO: Z2
  TXT: 下利後脉絶，手足厥冷，晬時脉還，手足溫者，生。脉不還者，死。

- NOO: Z2
  TXT: 傷寒，下利，日十餘行，脉反實者，死。

- NOO: Z1
  TXT: 下利淸糓，裏寒外熱，汗出而厥者，通脉囘逆湯主之。

- NOO: Z1
  TXT: 熱利下重者，白頭翁湯主之。

- NOO: EP
  TXT: [ip/白頭翁湯]

- NOO: S3
  TXT: 白豆翁<small>（二兩）</small> 黃蘗<small>（三兩）</small> 黃連<small>（三兩）</small> 秦皮<small>（三兩）</small>{:金匱，白豆翁三兩。}

- NOO: S3
  TXT: 右四味，以水七升，煮取二升，去滓。溫服一升，不愈，更服一升。

- NOO: Z2
  TXT: 下利，腹脹滿，身體疼痛者，先溫其裏，乃攻其表。溫裏宜囘逆湯，攻表宜桂枝湯。{:成本，脫二宜字。}

- NOO: Z2
  TXT: 下利，欲飮水者，以有熱故也，白頭翁湯主之。

- NOO: Z2
  TXT: 下利，讝語者，有燥屎也，宜小承氣湯。

- NOO: Z2
  TXT: 下利後更煩，按之心下濡者，爲虛煩也，宜豉子豉湯。{:豉子豉湯，一本作，梔子豉湯。}

- NOO: Z2
  TXT: 嘔家有癰膿者，不可治嘔，膿盡自愈。

- NOO: Z2
  TXT: 嘔而脉弱，小便復利，有微熱，見厥者，難治，囘逆湯主之。{:坊本，有下，有身字。}

- NOO: Z2
  TXT: 乾嘔，吐涎沫，頭痛者，吳茱萸湯主之。

- NOO: Z2
  TXT: 嘔而發熱者，小柴胡湯主之。

- NOO: Z2
  TXT: 傷寒，大吐大下之，極虛，復極汗出者，其人外氣怫鬱，復與之水，以發其汗，因得噦。所以然者，胃中寒冷故也。{:宋本，汗下，無出字，成本，玉函，其人上，有以字。}

- NOO: Z2
  TXT: 傷寒，噦而腹滿，視其前後，知何部不利，利之則愈。{:成本，卽，作則。}

- NOO: BB
  TXT: 辨厥陰病 霍亂{:坊本，辨下，脫厥陰病三字。}

- NOO: Z2
  TXT: 問曰：病有霍亂何？答曰：嘔吐而利，此名霍亂。{:坊本，霍亂下，有者字，此名，成本，玉函，作名曰。}

- NOO: Z2
  TXT: 問曰：病發熱，頭痛，身疼，惡寒，吐利者，此屬何病？答曰：此名霍亂。{:成本，無下霍亂二字。}霍亂自吐下，又利止，復發熱也。{:坊本，復下，有更字。}

- NOO: Z2
  TXT: 傷寒，其脉微濇，{:坊本，濇下，有者字，欲以之以字，作似，不利下，有者字，成本，屬上，無此字，成本，玉函下利後以下，爲別章。}本是霍亂，今是傷寒，却四五日，至陰經上，轉入陰必利，本嘔，下利者，不可治也。欲以大便，而反失氣，仍不利，此屬陽明也，便必鞕，十三日愈，所以然者，經盡故也。下利後，當便鞕，鞕則能食者愈。今反不能食，到後經中，頗能食，後過一經能食，{:坊本，後過，作復過。}過之一日，當愈。不愈者，不屬陽明也。

- NOO: ZZ
  TXT: 吐利惡寒，脉微而復利，{:(旁書)利止亡血也}囘逆加人參湯主之。{:坊本，惡寒上，無吐利二字，利止亡血也五字，在復利下，囘逆，作四逆，宋本，微下，有一作口三字。}

- NOO: EP
  TXT: [ip/囘逆加人參湯]

- NOO: S3
  TXT: 甘草<small>（三兩）</small>{:(旁書)炙} 附子<small>（一枚）</small>{:(旁書)生，去皮，破八片} 乾姜<small>（一兩半）</small> 人參<small>（一兩）</small>

- NOO: S3
  TXT: 右四味，以水三升，煮取一升二合，去滓，分溫再服。

- NOO: ZZ
  TXT: 吐利，頭痛，發熱，{:(旁書)霍亂}身疼痛，{:坊本，無吐利二字，霍亂，二字，冠頭痛上。}熱多，欲飮水者，五苓散主之。寒多，不用水者，理中丸主之。

- NOO: EP
  TXT: [ip/理中丸]

- NOO: S3
  TXT: 人參 乾姜 甘草{:(旁書)炙} 白朮<small>（各三兩）</small>

- NOO: S3
  TXT: 右四味，擣篩，蜜和爲丸，如雞子黃許大，以沸湯數合，和一丸，硏碎，溫服之。<small>（嵌註:日三四，夜一服）</small>。{:成本，玉函，篩下，有爲末二字，無子許二字，日三四，作日三服，坊本，夜一服，作夜二服。}

- NOO: S3
  TXT: 腹中未熱，益至三四丸，然不及湯。湯法：以四物，依兩數切，用水八升，煮取三升，去滓。溫服一升，日三服。

- NOO: S3
  TXT: 若臍上築者，{:坊本，若臍上以下百五字，接前章，爲一章。}腎氣動也，去朮加桂四兩。吐多者，去朮，加生姜三兩。下多者，還用朮。悸者，加茯苓二兩。渴欲得水者，加朮，足前成四兩半。腹中痛者，加人參，足前成四兩半。寒者，加乾姜，足前成四兩半。腹滿者，去朮，加附子一枚。服湯後，如⻝頃，飮熱粥一升許，微自溫，勿發揭衣被。吐利止{:坊本，吐利止以下，爲別章。}而身痛不休者，當消息和解其外，宜桂枝湯。{:(旁書)小和利之}{:坊本，無傍書，湯下，有小和之三字。}

- NOO: ZZ
  TXT: 吐利，汗出，發熱惡寒，四肢拘急，手足厥冷者，囘逆湯主之。

- NOO: ZZ
  TXT: 旣吐且利，小便復利，而大汗出，下利淸糓，內寒外熱，脉微欲絶者，囘逆湯主之。吐已下斷，汗出而厥，四肢拘急不解，脉微欲絶者，通脉囘逆加豬膽汁湯主之。{:宋本，無汁字。}

- NOO: EP
  TXT: [ip/通脉囘逆加豬膽汁湯]

- NOO: S3
  TXT: 甘草<small>（二兩）</small>{:(旁書)炙} 乾姜<small>（三兩）</small>{:(旁書)强人可四兩} 附子<small>（大者一枚）</small>{:(旁書)生，去皮，破八片} 豬膽汁<small>（半合）</small>

- NOO: S3
  TXT: 右四味，以水三升，煮取一升二合，去滓，內豬膽汁，分溫再服。{:(旁書)其脉卽來}<small>（嵌註:無豬膽，以羊膽代之）</small>。{:坊本，其脉卽來四字，在再服下。}

- NOO: ZZ
  TXT: 吐利，發汗，脉平，小煩者，新虛不勝糓氣故也。{:坊本，新字上，有以字。}

- NOO: BB
  TXT: 辨陰陽易差後勞復病

- NOO: Z1
  TXT: 傷寒，陰陽易之爲病，其人身體重，小氣，少腹裏急，或引陰中拘攣，熱上衝胸，頭重不欲擧，眼中生花，膝脛拘急者，燒褌散主之。{:小氣，坊本，作少氣，宋本，花下，有花一作眵四字。}

- NOO: EP
  TXT: [ip/燒褌散]

- NOO: S3
  TXT: 婦人中褌近隱處，取燒作灰。{:成本，玉函，作右取婦人中裩近隱處，剪燒灰，以水和服方寸匕，日三服，小便卽利，陰頭微腫則愈，婦人病，取男子裩當燒灰。}

- NOO: S3
  TXT: 右一味，水服方寸匕，日三服。小便卽利，陰頭微腫。<small>（嵌註:此爲愈矣。婦人病，取男子褌燒服）</small>。

- NOO: ZZ
  TXT: 大病差後，勞復者，枳實梔子湯主之。

- NOO: EP
  TXT: [ip/枳實梔子湯]

- NOO: S3
  TXT: 枳實<small>（三枚）</small>{:(旁書)炙} 梔子<small>（十四箇）</small>{:(旁書)擘} 豉<small>（一升）</small>{:(旁書)包綿}{:包綿，坊本，作綿裏，內大黃，成本，作加大黃，碁子下，成本，有大字，無服之愈三字。}

- NOO: S3
  TXT: 右三味，以淸漿水七升，空煮取四升，內枳實、梔子，煮取二升，下豉，更煮五六沸，去滓。溫分再服，覆令微似汗。<small>（嵌註:若有宿⻝者，內大黃如博碁子五六枚，服之愈）</small>。

- NOO: ZZ
  TXT: 傷寒差以後，更發熱，小柴胡湯主之。{:成本，玉函，熱下，有者字。}

- NOO: ZZ
  TXT: 脉浮者，少以汗解之。脉沈實者，少以下解之。{:坊本，脉浮以下，合前章，爲一章，無二少字。}

- NOO: ZZ
  TXT: 大病差後，從腰以下有水氣者，牡蠣澤瀉散主之。

- NOO: EP
  TXT: [ip/牡蠣澤瀉散]

- NOO: S3
  TXT: 牡蠣{:(旁書)熬} 澤瀉 蜀漆{:(旁書)煖水洗，去醒} 葶藶子{:(旁書)熬} 商陸根{:(旁書)熬} 海藻括蔞根<small>（各等分）</small>{:坊本，醒，作腥，海藻下，有洗去鹹三字，成本，葶藶下，無子字。}

- NOO: S3
  TXT: 右七味，異擣，下篩爲散，更於臼中治之，白飮和服方寸匕，日三服。小便利，止後服。

- NOO: ZZ
  TXT: 大病差後，喜唾，久不了了，{:(旁書)胸上有寒，當以丸藥溫之}。宜理中丸。{:成本，玉函，胸，作胃，坊本，傍書十字，在了宜間。}

- NOO: ZZ
  TXT: 傷寒解後，虛羸少氣，逆欲吐，竹葉石膏湯主之。{:坊本，氣逆間，有氣字，成本，吐下，有者字。}

- NOO: EP
  TXT: [ip/竹葉石膏湯]

- NOO: S3
  TXT: 竹葉<small>（二把）</small> 石膏 半夏<small>（半升）</small>{:(旁書)洗} 麥門冬<small>（一升）</small>{:(旁書)去心} 人參<small>（二兩）</small> 甘草<small>（二兩）</small>{:(旁書)炙} 粳米<small>（半升）</small>{:坊本，石膏下，有一斤字，玉函，成本，人參三兩。}

- NOO: S3
  TXT: 右七味，以水一斗，煮取六升，去滓，內粳米，煮米熟，湯成去米。溫服一升，日三服。

- NOO: Z1
  TXT: 病人脉已解，而日暮微煩，以病新差，人强與糓，脾胃氣尙弱，不能消糓，故令微煩，損糓則愈。

- NOO: OO
  TXT: [ip/筆寫記]

- NOO: ZZ
  TXT: 凡療治之方，有奇恒之理奧，毒藥之化機，又經旨之所秘，多傳方文字，傳法□□□□□□□□□□□□□□□□□□□□□□□□□□□□□□□□□□□□中之學，先講家傳之論說，而後可令逅四部之敎習□也。

- NOO: Z1
  TXT: 康平三年二月十七日 侍醫丹波雅忠

- NOO: Z1
  TXT: 貞和二年十二月十五日以家秘說授典藥權助畢 和氣朝臣嗣成

- NOO: Z2
  TXT: <small>（南山隱士山秋五徂謹書）</small>{:一本。無南山以下十字。}

- NOO: OO
  TXT: [ip/跋]

- NOO: ZZ
  TXT: 溫故知新<small>（乃）</small>古言<small>（波）</small>昔<small>（毛）</small>今<small>（毛）</small>變<small>（留）</small>事無<small>（久）</small>。 現世<small>（乃）</small>所有業<small>（爾）</small>最<small>（毛）</small>目出度<small>（支）</small>言<small>（乃）</small>葉<small>（奈利介里）</small>。 去年<small>（乃）</small>歲終<small>（奴）</small>頃， 大塚主， 康平傷寒論<small>（乎）</small>吾<small>（爾）</small>見<small>（勢）</small>世<small>（爾）</small>弘<small>（碁利）</small>人多<small>（爾）</small>知<small>（留）</small>傷寒論<small>（刀）</small>異<small>（奈利）</small>最珍<small>（良加奈留）</small>論書<small>（奈利）</small>古學<small>（乃）</small>考故<small>（乃）</small>一<small>（爾毛）</small>讀看<small>（天波）</small>如何<small>（爾刀）</small>。 吾<small>（毛）</small>亦物欲<small>（之支）</small>折柄<small>（奈利介禮婆）</small>偣覽<small>（都都）</small>在<small>（介留）</small>間<small>（爾）</small>論書<small>（乃）</small>編輯條<small>（利乃）</small>立<small>（天）</small>樣常<small>（乃）</small>傷寒論<small>（刀）</small>異<small>（奈利）</small>最怪<small>（之久許曾）</small>思<small>（波禮介禮）</small>， 遮莫能<small>（久）</small>見<small>（毛天）</small>行<small>（久）</small>中文<small>（乃）</small>意誠<small>（爾）</small>古風<small>（爾）</small>叶<small>（比）</small>中中<small>（爾）</small>許知多久<small>（曾）</small>見<small>（由禮）</small>。

- NOO: ZZ
  TXT: 吾<small>（波）</small>醫師<small>（爾）</small>不在<small>（朴）</small>祖父<small>（乃）</small>敎<small>（刀）</small>自<small>（良乃）</small>好<small>（爾天）</small>漢醫<small>（乃）</small>書<small>（毛）</small>折折<small>（波）</small>讀<small>（美）</small>懷<small>（美）</small>在<small>（禮婆）</small>此<small>（乃）</small>書<small>（爾）</small>就<small>（天毛）</small>種種思兼<small>（乃）</small>想<small>（比）</small>深<small>（美）</small>行<small>（支）</small>書<small>（乃）</small>傳歷<small>（乎毛）</small>聊考得<small>（志）</small>事<small>（奈母）</small>有<small>（留奈禮）</small>

- NOO: ZZ
  TXT: 抑<small>（毛）</small>我國<small>（爾）</small>漢法<small>（乃）</small>傳<small>（閉）</small>來<small>（之波）</small>最古<small>（久）</small>正史<small>（爾）</small>依<small>（禮婆）</small>允恭天皇三年正月新羅<small>（爾）</small>醫<small>（乎）</small>求<small>（米食禮）</small>同八月金波鎭漢紀武來朝<small>（之天）</small>療術爲<small>（留）</small>事有<small>（利）</small>雄略天皇<small>（乃）</small>徵<small>（爾）</small>依<small>（利）</small>百濟<small>（乃）</small>良醫， 德來參朝難波<small>（爾）</small>住<small>（美）</small>子孫世世醫<small>（乎）</small>業<small>（刀之）</small>難波藥師<small>（乃）</small>譽<small>（乎）</small>遺<small>（須）</small>後世欽明天皇， 敏達天皇<small>（毛）</small>亦方術醫， 咒禁師等<small>（乎）</small>百濟<small>（爾）</small>求<small>（米良禮）</small>， 孝謙天皇<small>（爾）</small>至<small>（利天波）</small>醫， 僧混淆醫道， 咒禁， 祈禱， 辨<small>（米）</small>難<small>（加里支）</small>， 推古天皇十六年小野妹子<small>（乎）</small>隋<small>（爾）</small>再遣<small>（波之）</small>醫生福因， 惠日<small>（乎）</small>留學生<small>（刀之天）</small>彼地<small>（爾）</small>醫<small>（乎）</small>學<small>（之米）</small>三十一年七月學成<small>（里天）</small>歸朝<small>（留）</small>， 此<small>（禮曾）</small>我國<small>（爾）</small>漢醫<small>（乃）</small>行<small>（波留留）</small>始<small>（米）</small>成<small>（介利）</small>， 文武天皇大寶元年<small>（爾波）</small>律令<small>（乎）</small>定<small>（米）</small>醫生， 藥生， 針生<small>（乎）</small>置<small>（支）</small>叉中務省<small>（爾）</small>內藥司， 宮內省<small>（爾）</small>典藥寮<small>（乎）</small>置<small>（支）</small>各授生<small>（乎）</small>養<small>（布）</small>

- NOO: ZZ
  TXT: 學科<small>（爾）</small>太素， 明堂， 脈經， 甲乙經<small>（乎）</small>講<small>（自天）</small>四部<small>（乃）</small>敎科<small>（刀勢良留）</small>此<small>（禮曾）</small>我國<small>（爾）</small>律法<small>（乎）</small>以<small>（天）</small>醫學<small>（乃）</small>要<small>（乎）</small>定<small>（米之）</small>始<small>（米爾曾）</small>在<small>（留）</small>。 後<small>（爾波）</small>唐， 宋， 南宋， 明<small>（乃）</small>醫術<small>（毛）</small>傳<small>（閉）</small>來<small>（都）</small>醫術<small>（毛）</small>愈明<small>（介久）</small>盛<small>（利都）</small>國人<small>（爾毛）</small>名醫多<small>（爾）</small>出<small>（爾介留）</small>， 醫書<small>（毛）</small>傳<small>（閉）</small>多<small>（爾之天）</small>彌彌詳<small>（之久許曾）</small>成<small>（爾介留）</small>， 然<small>（禮朴毛）</small>傷寒論<small>（乃）</small>傳<small>（閉）</small>來<small>（之）</small>年次判<small>（加奈良壽）</small>， 或說<small>（爾）</small>僧空海<small>（乃）</small>齎<small>（良勢留）</small>事<small>（乎）</small>傳<small>（閉）</small>亦鎌倉時代<small>（爾）</small>傳<small>（閉良禮之刀毛）</small>傳<small>（閉）</small>言<small>（布）</small>確<small>（加奈留）</small>傳<small>（曾）</small>無<small>（支）</small>

- NOO: ZZ
  TXT: 吾<small>（禮）</small>傷寒<small>（乃）</small>語<small>（乎）</small>國文<small>（爾天）</small>知<small>（利多留波）</small>令義解卷八醫疾令典藥寮<small>（乃）</small>項<small>（爾）</small>每歲量合傷寒， 時氣， 瘧， 利， 傷中， 金創， 諸雜藥以擬寮治， <small>（刀）</small>有<small>（留乎）</small>最古<small>（支）</small>語<small>（刀波須奈留）</small>。 令義解<small>（波）</small>天長十年二月十五日朝庭<small>（爾）</small>獻奉<small>（禮留）</small>書<small>（奈禮波）</small>當時旣<small>（爾）</small>此<small>（乃）</small>論書<small>（乃）</small>有<small>（天）</small>傳<small>（閉之）</small>語<small>（爾哉）</small>將病名<small>（刀之天）</small>傳<small>（閉良禮之）</small>言葉<small>（爾哉）</small>。 若<small>（之）</small>此<small>（乃）</small>語<small>（之）</small>傷寒論<small>（與利）</small>出<small>（之毛乃奈良波）</small>平城天皇<small>（乃）</small>御代空海<small>（乃）</small>齎<small>（之多留刀）</small>言<small>（布）</small>傳<small>（曾）</small>眞<small>（奈利介里）</small>

- NOO: ZZ
  TXT: 大塚主<small>（乃）</small>持<small>（多留）</small>康平傷寒論<small>（波之毛）</small>丹波雅忠<small>（乃）</small>侍書<small>（乃禮婆）</small>丹婆氏<small>（乃）</small>家學<small>（乃利介里）</small>， 其<small>（乃）</small>奧書<small>（爾）</small>， 康平三年二月十七日傳醫丹波雅忠。 貞和二年十二月五日以家秘說授典藥權助畢， 和氣朝臣嗣成。 南山隱士山秋五徂謹書<small>（刀奈母）</small>在<small>（留）</small>。

- NOO: ZZ
  TXT: 康平三年<small>（波）</small>後冷泉天皇<small>（乃）</small>御統治十六年<small>（爾之天）</small>皇紀一千七百二十年<small>（爾曾）</small>在<small>（留）</small>， 基親朝臣<small>（乃）</small>官職秘鈔<small>（乃）</small>典藥寮<small>（乃）</small>部， 允<small>（乃）</small>項<small>（爾）</small>雅忠朝臣爲寮頭之時。 屬等非當道不可任之由申請畢。 其後爲連奏<small>（刀）</small>在<small>（利）</small>。亦令侍醫<small>（乃）</small>部<small>（爾）</small>， 又撰其人器門生任例。 <small>（俊通）</small>。 父子相並例。 <small>（應德二年雅忠卜忠康。重康 長治元年。忠康卜雅康刀）</small>在<small>（利天）</small>雅忠朝臣<small>（乃）</small>侍醫<small>（多留波）</small>康平三年<small>（與利）</small>廿五年<small>（乃）</small>後。 白河天皇<small>（乃）</small>御統治十四年應德二年<small>（爾之天）</small>康平三年<small>（爾波）</small>典藥頭<small>（多利之奈里）</small>。

- NOO: ZZ
  TXT: 斯<small>（久）</small>年次<small>（乎）</small>立<small>（天）</small>想<small>（比）</small>凝<small>（之天）</small>和氣， 丹波兩氏<small>（乃）</small>典藥頭<small>（多里之）</small>時<small>（乎）</small>思<small>（比）</small>慮<small>（留爾）</small>和氣氏<small>（波之毛）</small>村上天皇<small>（乃）</small>御代<small>（爾）</small>和氣時雨， 典藥頭<small>（爾）</small>仕<small>（閉）</small>奉<small>（禮留爾）</small>始<small>（麻利）</small>， 丹波氏<small>（波之母）</small>圓融天皇<small>（乃）</small>御代康賴朝臣針博士醫博士<small>（爾）</small>任<small>（良禮）</small>其子忠明典藥頭<small>（爾）</small>仕<small>（閉）</small>奉<small>（禮留乎）</small>始<small>（米刀須）</small>， 雅忠朝臣<small>（波）</small>其孫<small>（爾曾）</small>在<small>（留）</small>康平中典藥頭<small>（爾）</small>仕<small>（閉）</small>應德二年侍醫<small>（爾）</small>仕<small>（良禮之奈利）</small>， 其<small>（乃）</small>後<small>（波）</small>和氣氏， 丹波氏相互<small>（爾）</small>侍醫。 典藥頭<small>（乎）</small>勤<small>（米）</small>奉<small>（禮留爾奈牟）</small>

- NOO: ZZ
  TXT: 貞和二年<small>（波）</small>北朝<small>（足利乃奉之擬朝奈利）</small>光明天皇<small>（乃）</small>年次<small>（爾之天）</small>， 南朝<small>（吉野朝廷）</small><small>（波）</small>後村上天皇御統治八年， 年次<small>（波）</small>正平元年<small>（南朝興國七年十二月八日改元）</small>言<small>（布）</small>年<small>（爾曾）</small>在<small>（留）</small>。 玆<small>（爾）</small>疑有<small>（利）</small>嗣成朝臣<small>（波）</small>南朝<small>（爾）</small>仕<small>（閉之）</small>典藥頭<small>（奈利）</small>， 然<small>（留爾）</small>北朝<small>（乃）</small>年次<small>（乎）</small>用<small>（比之波）</small>如何<small>（奈留）</small>故<small>（爾加）</small>猶典藥權助<small>（乃）</small>姓名不在最訝<small>（志）</small>。 想<small>（布爾）</small>當時足利氏<small>（乃）</small>逆意<small>（爾與利）</small>朝<small>（波）</small>南北<small>（爾）</small>分<small>（禮）</small>公家亦各心<small>（乃）</small>隨<small>（爾）</small>南北<small>（刀）</small>別<small>（禮）</small>仕奉<small>（留母）</small>文藝， 陰陽， 典藥<small>（乃）</small>敎習所<small>（波）</small>吉野<small>（爾）</small>移<small>（利）</small>不得京師<small>（爾）</small>置<small>（禮）</small>醫生<small>（波）</small>悉<small>（久）</small>此所<small>（爾）</small>學<small>（倍留賀）</small>故<small>（爾）</small>嗣成朝臣<small>（乃）</small>此<small>（乃）</small>秘講<small>（母）</small>其<small>（乃）</small>儘此所<small>（爾）</small>行<small>（波禮之爾）</small>據<small>（留奈利介里）</small>。 權助<small>（波）</small>一人<small>（奈禮婆）</small>名<small>（波）</small>記<small>（左壽刀母）</small>亦其<small>（乃）</small>秘說<small>（波）</small>寮<small>（刀之天）</small>人<small>（爾）</small>傳<small>（布留爾）</small>不在職司<small>（爾）</small>傳<small>（布留毛乃奈禮婆奈里）</small>。 南山隱士<small>（波）</small>吉野<small>（乃）</small>隱士<small>（刀）</small>知<small>（良留禮朴）</small>山秋五徂<small>（乃）</small>名可知<small>（毛）</small>無<small>（志）</small>官名<small>（乎）</small>不記<small>（婆）</small>授生<small>（爾毛）</small>不在， 徂字<small>（乎ソ刀）</small>訓<small>（婆）</small>拙字<small>（刀）</small>同意<small>（奈禮婆）</small>雅號<small>（乃）</small>如<small>（支奈良牟加）</small>

- NOO: ZZ
  TXT: 扨<small>（天）</small>此書<small>（乃）</small>奧書<small>（乎）</small>熟<small>（良）</small>思<small>（布爾）</small>。 先講家傳之論說而後可令遞四部之敎習□也<small>（刀）</small>在<small>（留）</small>四部之敎習<small>（刀波）</small>素問， 黃帝針經， 甲乙經， 脈經<small>（乃）</small>四經<small>（乎許曾）</small>言<small>（布）</small>成<small>（介利）</small>。 家傳之論說<small>（波）</small>醫， 針， 按， 咒禁藥園各家<small>（乃）</small>秘論秘說<small>（乎）</small>言<small>（比）</small>丹波氏， 和氣氏<small>（波）</small>此<small>（乃）</small>傷寒論<small>（曾）</small>比論成<small>（介米）</small>。 玆<small>（爾）</small>雅忠朝臣康平中典藥頭<small>（刀之天）</small>其<small>（乃）</small>敎習<small>（爾）</small>我家<small>（乃）</small>秘論<small>（乎）</small>講<small>（志）</small>其<small>（乃）</small>傳書<small>（乎）</small>和氣氏<small>（爾）</small>傳<small>（閉）</small>和氣氏<small>（乃）</small>家學秘說<small>（刀）</small>成<small>（志）</small>者卽<small>（知）</small>此<small>（乃）</small>論書<small>（奈利）</small>斯<small>（天）</small>正平元年<small>（北朝貞和二年）</small><small>（爾）</small>嗣成朝臣<small>（爾與利）</small>時<small>（乃）</small>典藥勸助<small>（乃）</small>職司<small>（爾）</small>授<small>（介之者）</small>者雅忠朝臣<small>（乃）</small>典藥頭<small>（多利之）</small>時<small>（乃）</small>傳書<small>（奈禮共）</small>後<small>（爾）</small>侍醫<small>（爾）</small>昇身<small>（勢留乎）</small>以<small>（天）</small>其<small>（乃）</small>昇位<small>（乃）</small>官位<small>（乎曾）</small>記<small>（志多留奈）</small>之<small>（禮）</small>古<small>（乃）</small>習慣<small>（爾之天）</small>疑<small>（布倍久母）</small>舞<small>（奈利）</small>。

- NOO: ZZ
  TXT: 此<small>（乃）</small>書<small>（乃）</small>冠辭<small>（爾）</small>康平， 和氣， 古本等<small>（乃）</small>冠名有<small>（禮朴母）</small>皆異本<small>（爾）</small>不在。

- NOO: ZZ
  TXT: 早<small>（久）</small>我國<small>（爾）</small>傳<small>（閉良禮之）</small>傷寒論<small>（爾之天）</small>丹波氏之<small>（禮乎）</small>家學<small>（刀之）</small>和氣氏<small>（爾）</small>傳<small>（閉）</small>亦其<small>（乃）</small>敎子<small>（爾）</small>授<small>（介之）</small>者<small>（爾之天）</small>此<small>（乃）</small>傷寒論<small>（許曾）</small>我國<small>（爾）</small>傳<small>（閉良禮之）</small>本<small>（津）</small>論書<small>（奈利）</small>支那<small>（爾波）</small>迅<small>（爾）</small>此<small>（乃）</small>論絶<small>（閉）</small>後<small>（乃）</small>流布本<small>（曾）</small>現<small>（波禮多留奈禮）</small>。今<small>（乃）</small>世一般流布本<small>（波母）</small>彼國<small>（乃）</small>南宋， 明代<small>（乃）</small>流布本<small>（乎）</small>傳<small>（閉）</small>來<small>（之）</small>者<small>（奈禮婆）</small>今本<small>（刀）</small>可言， 此康平本<small>（許曾）</small>古本傷寒論<small>（刀波）</small>可言<small>（奈禮）</small>。 此<small>（乃）</small>書<small>（乃）</small>弘<small>（久）</small>世<small>（爾）</small>傳<small>（良禮邪利之波）</small>丹波， 和氣<small>（乃）</small>兩氏共<small>（爾）</small>禁厥<small>（乃）</small>御秘醫<small>（爾天）</small>其<small>（乃）</small>講說<small>（乎）</small>禁秘<small>（乃）</small>說<small>（刀勢良禮之賀）</small>故授生<small>（毛）</small>亦之<small>（乎）</small>秘<small>（志）</small>後<small>（爾波）</small>朝庭<small>（乃）</small>禁醫幕府<small>（乃）</small>禁醫<small>（刀）</small>兩立其<small>（乃）</small>授生<small>（毛）</small>亦各各分別<small>（乎）</small>立<small>（天）</small>勢<small>（乎）</small>競<small>（比）</small>互<small>（爾）</small>方<small>（乎）</small>秘<small>（志）</small>術<small>（乎）</small>競<small>（比）</small>學<small>（乎）</small>分<small>（久留乎）</small>以<small>（天）</small>派<small>（乎）</small>成<small>（志）</small>幕醫<small>（波）</small>朝醫<small>（乎）</small>蔑<small>（志）</small>朝醫<small>（波）</small>幕醫<small>（乎）</small>忌<small>（美）</small>其<small>（乃）</small>授生亦各各分離有<small>（利）</small>遂<small>（爾）</small>幕醫<small>（波）</small>勢<small>（乎）</small>四海<small>（爾）</small>趨<small>（勢）</small>朝醫<small>（波）</small>寮<small>（爾）</small>立<small>（天）</small>籠<small>（利）</small>秘古<small>（乃）</small>禁說遂<small>（爾）</small>世<small>（爾）</small>隱<small>（呂伊介利）</small>。 此<small>（乃）</small>書<small>（乃）</small>舊<small>（乃）</small>持主武州川越本町利根川氏<small>（波母）</small>此<small>（乃）</small>秘傳<small>（乎）</small>私<small>（勢留賀）</small>如<small>（支）</small>憾在<small>（留毛）</small>斯<small>（留）</small>世<small>（乃）</small>常<small>（奈禮加志）</small>。

- NOO: ZZ
  TXT: 聖代<small>（乃）</small>今<small>（之母）</small>大塚主<small>（乃）</small>赤<small>（支）</small>淸<small>（支）</small>誠心<small>（爾）</small>照<small>（留）</small>古<small>（乃）</small>光撤<small>（利天）</small>此<small>（乃）</small>秘書<small>（乎）</small>世<small>（爾）</small>弘<small>（久）</small>傳<small>（閉麻左牟刀）</small>活字<small>（爾）</small>納<small>（米）</small>其<small>（乃）</small>序<small>（乎刀）</small>命<small>（乃）</small>隨隨<small>（爾）</small>拙<small>（支）</small>筆綴<small>（里都都）</small>原書<small>（乃）</small>絶<small>（閉爾之）</small>彼國<small>（閉母）</small>我國<small>（與利）</small>返<small>（志）</small>傳<small>（閉乃）</small>譽<small>（母）</small>在<small>（良牟加刀）</small>此<small>（乃）</small>論書<small>（乃）</small>傳歷<small>（乃）</small>大略<small>（乎）</small>斯<small>（奈舞）</small>      阿奈加志古

- NOO: Z1
  TXT: 昭和十餘二年如月晦日   美不二廼舍   照胤

- NOO: Z1
  TXT: <small>（志留壽）</small>
