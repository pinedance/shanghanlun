---
layout: reference
title: "國子監尙書"
desc: 송본
tags: ["foreword", "SSE"]
---


國子監

准 尙書禮部元祐三年八月八日符, 元祐三年八月七日酉時准 都省送下當月六日勑中書省勘會, 下項醫書冊數重大, 紙墨價高, 民間難以買置, 八月一日奉聖旨令國子監別作小字雕印. 內有浙路小字本者, 令所屬官司校對, 別無差錯, 卽摹印雕版, 竝候了日, 廣行印造, 只收官紙工墨本價, 許民間請買, 仍送諸路出賣, 奉勑如右, 牒到奉行, 前批八月七日未時付禮部施行, 續准禮部符元祐三年九月二十日准都省送下, 當月十七日勑中書省、尙書省送到國子監狀, 據書庫狀, 准朝旨雕印小字《傷寒論》等醫書出賣. 契勘工錢, 約支用五千餘貫, 未委於是何官錢支給應副使用, 本監比欲依雕四子等體例, 於書庫賣書錢內借支. 又緣所降朝旨, 候雕造了日, 令只收官紙工墨本價, 卽別不收息, 慮日後難以撥還, 欲乞朝廷特賜應副上件錢數支使, 候指揮尙書省勘當, 欲用本監見在賣書錢, 候將來成書出賣, 每部只收息壹分, 餘依元降指揮. 奉聖旨依國子監主者, 一依勑命, 指揮施行

治平二年二月四日進呈 奉聖旨鏤版施行

朝奉郎守太子右贊善大夫同校正醫書飛騎尉賜緋魚袋臣高保衡

宣德郎守尙書都官員外郎同校正醫書騎都尉臣孫奇

朝奉郎守尙書司封郎中充秘閣校理判登聞檢院護軍賜緋魚袋臣林億

翰林學士朝散大夫給事中知制誥充史館修撰宗正寺修玉牒官兼判太常寺兼禮儀事兼判秘閣秘書省同提擧集禧觀公事兼提擧校正醫書所輕車都尉汝南郡開國候食邑一千三百戶賜紫金魚袋臣范鎮

推忠協謀佐理功臣金紫光祿大夫行尙書吏部侍郎參知政事柱國天水郡開國公食邑三千戶食實封八百戶臣趙概

推忠協謀佐理功臣金紫光祿大夫行尙書吏部侍郎參知政事柱國樂安郡開國公食邑二千八百戶食實封八百戶臣歐陽修

推忠協謀同德佐理功臣特進行中書侍郎兼戶部尙書同中書門下平章事集賢殿大學士上柱國廬陵郡開國公食邑七千一百戶食實封二千二百戶臣曾公亮

推忠恊謀同德守正佐理功臣開府儀同三司行尙書右僕射兼門下待郎同中書門下平章事昭文館大學士監修國史兼譯經潤文使上柱國衛國公食邑一萬七百戶食實封三千八百戶臣韓琦

知袞州錄事參軍監國子監書庫臣郭直卿

奉議郎國子監主簿雲騎尉臣孫準

朝奉郎行國子監丞上騎都尉賜緋魚袋臣何宗元

朝奉郎守國子司業輕車都尉賜緋魚袋臣豐稷

朝請郎守國子司業上輕車都尉賜緋魚袋臣盛僑

朝請大夫試國子祭酒直集賢院兼徐王府翊善護軍臣鄭穆

中大夫守尙書右丞上輕車都尉保定縣開國男食邑三百戶賜紫金魚袋臣胡宗愈

中大夫守尙書左丞上護軍太原郡開國侯食邑一千八百戶食實封二百戶賜紫金魚袋臣王存

中大夫守中書侍郎護軍彭城郡開國侯食邑一千一百戶食實封二百戶賜紫金袋臣劉摯

正議大夫守門下侍郎上柱國樂安郡開國公食邑四千戶食實封九百戶臣孫固

太中大夫守尙書右僕射兼中書侍郎上柱國高平郡開國侯食邑一千六百戶食實封五百戶臣范純仁
